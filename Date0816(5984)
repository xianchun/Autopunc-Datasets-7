東京十方凈因禪院凈照禪師，諱道臻，福州古田人也，俗姓載氏。父夢偉冠裳者導從至舍，母黃氏遂妊。復夢幢幡梵唄引厖眉碧眼僧至，乃誕生也。十四歲，投上生院出家，持頭陀行。十九落發，粗習經論。後遂游方，參諸知識，道契圓監禪師。
出世開堂，英宗皇帝遣使降香，繼而苖貴妃奏賜椹袍，都知蘭元振又奏賜覺照師名，周國大主表乞禪號。神宗皇帝宣諭執政曰：道臻素有名德，宜擇一美號進呈。乃賜凈照禪師。京城創諸禪剎，選請宗匠，皆出師舉，悉稱詔旨。元佑八年八月十七日，陞堂辭眾，寫偈坐滅。
元豐三年春，慈圣光獻皇后上仙，百日建齋于慶壽殿，會千法師。是日神宗皇帝賜坐，宣問：長老將何追薦太皇？
師對曰：臣僧得面天顏。即詔陞座。
時有僧問：太皇仙游，今在何處？
師云：月落不離天。
問：飆駕既遠，仁孝何追？祖意西來，乞師方便。
師云：軒輝雖掩北，風教自存南。
僧曰：圣君詞句宣傳去，寰海烝民捧誦來。
師云：刢利衲僧。
問：勑宣千法師入內，并賜椹袍，未審得何福報？
師云：水長船高。
僧曰：皇圖永固，長興不二之門。
師云：凈因道處，不及闍梨。
僧曰：三邊肅靜民安泰，五谷豐登賀太平。
師云：不妨道著。
僧曰：圣人當殿，對答分明，三十年後，此話盛行。
師云：恰是。
問：天賜六銖師已掛，將何報答我皇恩？
師云：雪峰道底。
僧曰：睿澤已蒙師指示，太皇仙馭往何方？
師曰：天闊地闊。
僧曰：一旦功成去，三只果已圓。
師云：真師子兒！
僧云：恁麼則可謂師子窟中師子。
師曰：不得鈍致山僧。
師云：至道本無言說，何須問答去來。蓋為太皇太后，感一人之至德，集萬善之鴻因，式薦仙游，證無生理。敢問諸人：今日種種佛事，時人道得，更有末後一句，還有人道得也無？良久，云：一人有慶，兆民賴之。切念臣山野常僧，行業無取，此日伏蒙圣慈，特賜舉揚宗旨，言詞荒拙，冒犯天威。但臣仰荷宸恩，無任驚悚，久瀆圣聰，伏惟珍重！
問：師唱誰家曲？宗風嗣阿誰？
師云：有錢使錢，無錢守貧。
僧曰：月華嫡子，臨濟兒孫。
師曰：放儞三十棒。
問：如何是凈因境？
師云：法廣殿牌，仁宗親寫。
僧曰：如何是境中人？
師云：六代祖師天下聞。
問：如何是道？
師云：古今行不盡。
僧曰：如何是道中人？
師云：萬家烟火外，一枕水云間。
問：如何是佛？
師云：朝妝香，暮換水。
問：如何是觀音妙智力？
師云：河南犬吠，河北驢鳴。
問：如何是祖師西來意？
師云：拄杖橫擔不到肩。
僧曰：謝師答話。
師云：錯認定盤星。
師云：一問一答，無有盡時，古人呼作無盡藏海，亦呼為方便門，於衲僧面前，遠之遠矣！何故？權柄在手，縱奪自由，坐斷毘盧，壁立千仞。善財樓閣，孰肯優游？華藏瑯函，未之足拾。丈夫猛利，本合如然。過後思量，成第二月。除茲投機徇器，止宿草庵，就下平高，曲成萬物，周流無滯，觸處皆通，茍不盡毫毛，自取其咎。如斯談說，笑殺衲僧，且道誰是解笑者？良久，云：看。
上堂，拈拄杖云：楖栗木杖子，善能談佛祖，聾人既得聞，啞人亦解語。指白石為玉，點黃金為土，便恁麼會去，他家未相許。不相許，莫莽鹵，南街打鼓北街舞。
廬州興化仁岳禪師，泉南人也。挺秀江淮禪林，拔萃圓鑒宗席，首演說法於龍舒，後傳燈於淝水。熙寧十年秋，一日，書頌云：
示人？師拈起拄杖。
僧曰：學人不會。
師云：兩手分付。僧擬議，師便打。
問：如何是和尚家風？
師云：針鋒頭上飜筋斗。
僧曰：意旨如何？
師云：紅爐焰上碧瑠璃。
問：如何是一乘法？
師云：的當塵毛現。
上堂云：天駒未運，賓主照用齊行；毒鼓一鳴，瞎祖盲賢失宗無的止，萬古澄潭月耀騰。荒田野戰眉不開，午夜陣圓宜豹變。正則龍銜異寶，偏乃鶴宿銀籠。正偏巨意若支離，失曉手中珠落地。異中見異，猶尺璧而胡分；出語不曉，似空中而赴倒。敲則大夜消忘，唱乃長天免運。放曠淋漓雨不傷，猶是夜明簾外客。
師一日沐浴凈發，書頌云：
三更打破無巴鼻，午夜敲開大道機。
二千年前石人髓，不以露布報人知。
乃擲筆，安坐而逝。
廬山歸宗承天鴻式禪師。問：如何是歸宗境？
師云：右軍墨池。
僧曰：若不張帆，焉知海闊？
師云：想汝不知落處。
師於熙寧二年七月十九日上堂辭眾，云：須彌倒卓，海水逆流，石人破浪棹孤舟，拍手呵呵誰是侶？大千沙界任遨游。咄！言畢，趺坐而逝。
東京華嚴普孜禪師，建州建陽謝氏子也。幼習儒老，復看佛經，至識自心源，夙根啟發，遂投太平興國西律院僧可崇出家得度。具戒，游方參道，詣龍舒浮山圓監禪師法席，入室扣請，頓悟祖意。舒人請居甘露、太平二剎，道譽大播。
後退居凈因，元豐五年，左右街僧錄定居華嚴，再整禪規，京城內外，翕然歸向。八年四月十日，詔入禁中說法，天子錫賚甚厚。是月十四日，辭眾坐逝，茶毘歛骨，塔于開封林家村。
師性澄止水，語灑寒冰，解達宗乘，見超情識。繼唱臨濟三玄九帶，深造曹洞五位十玄，故湊泊者望其津涯而已。
問：如何是賓中賓？
師云：客路似天遠。
僧曰：如何是賓中主？
師云：侯門似海深。
僧曰：如何是主中主？
師云：寰中天子勅。
僧曰：如何是主中賓？
師云：塞外將軍令。
師云：賓中問主，互換機鋒；主中問賓，同生同死；主中辨主，飲氣吞聲；賓中覓賓，白云萬里，故句中無意，意在句中。於斯明得，一雙孤鴈撲地高飛；於斯未明，一對鴛鴦溪邊獨立。知音禪客，相共證明，彰響異流，切須子細。良久，云：若是陶淵明，攢眉卻歸去。
舒州甘露法眼禪師，諱慶余，姓黃氏，建州建安人也。本州大中寺出家，試經得度。游歷江淮宗席，參圓監禪師，投機印可。出世甘露，人天瞻仰。退居京師華嚴，王公貴人皆來諮道，都尉曹公見謂：此真吾師也。朝夕扣請，奏賜章服、師名。
元豐六年八月五日，示眾云：浮世幻身，安能久寄？索筆書頌，投毫而逝。
問：如何是意中玄？
師云：千思萬想。
僧曰：如何是句中玄？
師云：七步成章。
僧曰：如何是玄中玄？
師云：百發百中。
師云：三玄三要，大道直沖，活捉生擒，奪人奪境。直得把斷要津，圣凡路絕，一似倚天長劍，誰敢當頭？擬議之間，喪身失命。正當恁麼時，何人出來定當？良久，云：須是王索仙陀婆始得。
廬山歸宗承天普安禪師。問：學人上來，請師一接。
師云：陽氣發時無硬地。
僧曰：莫便是為人處也？
師云：卞和之璧，難遇良工。
僧曰：不因一事，不長一智。
師云：賣金難遇買金人。
上堂云：金風乍扇，黃菊初開，泉鳴山谷，月照樓臺。門門顯煥，物物全彰，還有薦得者麼？良久，云：令人轉憶龐居士，天上人間不可陪。
上堂云：桃花紅，李花白，堪羨靈云最高格。覿面相逢頃刻間，鷂子已過新羅國。
南康軍南山清隱院惟湜禪師。問：達磨未來時如何？
師云：三更月到窗。
僧曰：來後如何？
師云：平旦日頭出。
僧曰：還有西來意也無？
師云：一片海云遮不得，舒光直透水晶宮。
問：如何是佛？
師云：罵著不嗔。
僧曰：如何是法？
師云：喚著不應。
僧曰：佛法兩字，如何理論？
師云：我不喜聞。
問：諸圣說不及處，請師說。
師云：暗里皺眉。
僧曰：大眾側聆也。
師云：天明合掌。僧呵呵大笑。
師云：切忌！切忌！
問：如何是道？
師云：斜街曲巷。
僧曰：如何是道中人？
師云：百藝百窮。
上堂云：南山峭峻，登者還稀。後靠萬丈洪涯，猿鳥不絕；前臨千尺洪波，舟檝難渡。中流渺漠，休駐蘭舸；彼此岸頭，不須系纜。且道向什麼處安泊？良久，云：有時因好月，特地過滄洲衡岳這里，山畬粟米飯，一桶勿鹽羹，苦樂共住，隨高就低？且不是南頭買貴，北頭賣賤。直教文殊稽首，迦葉攢眉，龍樹、馬鳴吞聲飲氣，目連、鶖子且不能為。為什麼如此？諦觀法王法，法王法如是。
潭州開福守義禪師。問：如何是佛？
師云：撲不破。
僧曰：秋來黃葉落。
師云：速禮三拜。
上堂云：瀟湘岸上，總似今日風恬浪靜，是人過得，不妨奇特。忽遇蓮花潭內洪波浩渺，白浪滔天，又作麼生過？良久，云：行船由在把梢人。
南岳云峰文悅禪師，洪州人也。少出家圓具，參大愚芝禪師，頓悟心印。遂徧歷禪室，到泐潭澄禪師法席，遇南禪師，遂為道契。
一日，謂南曰：觀吾師法器異常，何滯於此？南不喜師語。
師從容曰：吾師若去參慈明，他日必為臨濟下宗主也。
南遂諾之，遙往慈明，果然發悟。南師出世同安，師即領眾助揚宗風。後洪帥請居西山翠巖，次移南岳法輪云峰。治平中，坐滅龕中，常涌舍利。
問：如何是道？
師云：路不拾遺。
僧曰：如何是道中人？
師云：草賊大敗。僧禮拜，師噓一聲。
問：萬法歸一，一歸何處？
師云：黃河九曲。
僧曰：如何是第一句？
師云：垂手過膝。
僧曰：如何是第二句？
師云：萬里崖州。
僧曰：如何是第三句？
師云：糞箕掃箒。
問：如何是深山巖崖佛法？
師云：猢獼倒上樹。
問：如何是無縫塔？
師云：四楞著地。
僧曰：如何是塔中人？
師云：香風吹萎花，更雨新好者。
問：如何是衲衣下事？
師云：皮裹骨。
問：不涉廉纖，請師速道。
師云：須彌山。
問：如何是般若體？
師云：箭穿楊葉。
僧曰：如何是般若用？
師云：蛇穿鼠穴。
問：如何是清凈法身？
師云：柴場荻草。
上堂云：諸佛出世，平地陷人，祖師西來，承虛接響。一大藏教，誑譃閭閻，明眼衲僧，自救不了。諸人到遮里，憑何話會？良久，云：為眾竭力，禍出私門。擊禪床一下。
上堂云：聲色不到處，病在見聞；言詮不及處，過在唇吻。離卻咽喉一句作麼生道？若道得，坐斷天下人舌頭；若道不得，法輪門下有粥有飯。
上堂云：語不離窠窟，焉能出蓋纏？片云橫谷口，迷卻幾人源？所以道：言無展事，語不投機，承言者喪，滯句者迷。汝等諸人到這里，憑何話會？良久，云：欲得不招無間業，莫謗如來正法輪。
饒州承天應禪師。問：如何是芝山境？
師云：三月野花游不猒，更深猶插滿頭歸。
僧曰：如何是境中人？
師云：五湖云水客，到此罷追尋。
越州大禹山簡南禪師，上堂云：湖邊山邊太平道，馬公賀公前後意。青山屹屹變洪波，洪波渺渺成平地。不是邀君傲名利，盡為蒼生垂巨庇。萬頃良田千古中，兒孫不識法王記。其中有剎崇來久，雪庭籌室誰知有？翠竹黃花歲已深，陶令遠師空執手。昨夜南星回北斗。良久，云：看。
郢州興陽山啟珊禪師。問：祖意教意，是同是別？
師云：百尺竿頭開口笑。
僧曰：風高月冷乾坤靜，直下無私暢殺人。
師云：謌謠滿路。僧禮拜，師便打。
上堂云：霧籠山色，雨灑長空，日月雖昇，游人不見。這個葛藤且致，泥水不分一句作麼生道？良久，云：為儞諸人注破。以拄杖擊一下。
郢州興陽山慧光院啟舟禪師，上堂云：遠山岌岌，春夏如然；涓水滔滔，四時無間。平川眺望，廓落乾坤；坐對孤峰，咫尺日月。睹此時景，便合歇去，說個什麼天臺、南岳、峨眉、五臺盡是塵，是未妄向他人口中作則。既不如此，又作麼生商量？良久，云：睫在目前長不見，道非物外更何求？
筠州洞山子圓禪師，上堂，有僧出，拋下坐具，師云：一釣便上。僧拈起坐具。
師云：弄巧成拙。
僧曰：自古無生曲，須是遇知音。
師云：波斯入唐土。上
襴授去，殃及兒孫；玉偈傳來，掛人唇吻。風幡悟性，未離色塵；鉢水投針，全成管見。祖師九年面壁，不見纖毫；盧公六代傳衣，圖他小利；江西一喝，不解護初；德嶠全施，未知護末；南山鼈鼻，謾指蹤由；北院枯松，徒彰風彩；云門顧鑒，落二落三；臨濟全提，錯七錯八。若說君臣五位，直如紙馬過江；更推賓主交參，恰似泥人澡洗。獨超象外，且非捉兔之鷹；混跡塵中，未是齩豬之狗。何異趒坑墮壍，正是避溺投宜。如斯之解，正在常途，出格道人如何話會？豈不見陶潛俗子，尚自睹事見機？而今祖室子孫，不可皮下無血。喝一喝。
南岳勝業智增禪師。問：如何是南岳境？
師云：音聲鳥，娑羅花。
僧曰：如何是境中人？
師云：山間坐，林下行。
僧曰：向上事又作麼生？
師云：萬年松色拂云高。
郢州大陽山長慶如漢禪師。問：如何是佛？
師云：未離兜率天，波旬眼滴血。
僧曰：畢竟成得什麼邊事？
師云：後生雖可畏，年老得人嫌。
問：如何是敲磕底句？
師云：檻外竹搖風，驚起幽人睡。
僧曰：觀音門大啟也。
師云：師子齩人。
上堂云：聞聲悟道，失卻觀音眼睛；見色明心，昧了文殊巴鼻。一出一入，半開半合，泥牛昨夜游滄海，直至如今不見回。咄！
湖州西余山寶實禪師。問：世尊道：我四十九年不曾說一字法。和尚因何列眾陞堂？
師云：不容我秪對。僧擬進語。
師云：十萬八千。
上堂云：無風起浪，井底烟生，刢利衲僧，切忌蹉過。參。
滁州瑯瑘山方銳禪師。問：一佛出世，各坐一花。和尚出世，有何祥瑞？
師云：月中仙桂生林野，海底珊瑚秀碧峰。
僧曰：恁麼則紫金剛座重新出，優鉢羅花依舊開。
師云：玉鳳夜銜花，不許時人得。
僧曰：不因水漲，不見船高。
師云：放過一著。
上堂云：造化無生物之心，而物物自成；雨露非潤物之意，而靈苗自榮。所以藥劑不食，而病自損；良師不親，而心自明。故知妙慧靈光，不從緣得。到這里，方許儞進步，瑯瑘與儞別作個相見。還有麼？若無，不可厭秀才。
宣州廣教院繼真文監禪師。師參達觀，遂問云：某甲自講說外，究尋諸佛所說廣大，如何得見邊際去？
觀云：子尋常憑何講說？
師云：依教解義。
觀云：依教解義，三世佛怨。
師云：離教一字，如同魔說。
觀云：不問子教義，講說者何人？
師云：但見動靜語言，不可睹其形相。
觀云：只此無形相，便是廣大。若悟此心，便見邊際。師自此有省。
上堂云：夫欲為宗師，須了明暗句，半夜貼眼，渾成空路布。多事釋迦文，生時強四顧，點胸獨稱尊，又周行七步。明復阿誰知？暗使何人悟？自後百千年，屈指河沙數。一盲引眾盲，眾盲相扶舉，他日見閻老，努目空相覷。是時休叫道，鑊湯無冷處。休空腹高心，但回盤轉筯。寄語後世人，莫被徐六語君休舉目，射汝髑髏乾。
越州法性紹明禪師。問：如何是法性境？
師云：海潮生戶外，寶塔聳云中。
僧曰：如何是境中人？
師云：半凡半圣。
僧曰：向上宗乘事若何？
師云：六六三十六。
蘇州崑山般若善端禪師。問：有生有滅，盡是常儀。無生無滅時如何？
師云：崑侖著靴空中立。
僧云：莫便是為人處也無？
師云：石女簪花火里眠。
僧曰：大眾證明。
師云：更看泥牛鬪入海。
蘇州薦福亮禪師。問：不假言詮，請師示誨。
師云：大眾總見汝恁麼問。
僧曰：莫只這便是也無？
師云：罕逢穿耳客。
上堂云：云收天際，日到階前，景色如斯，禪流著眼。參。
如何是佛法大意？
師云：千日斫柴一夜燒。
問：不欲無言，略憑施設時如何？
師云：知而故犯。僧禮拜，師便打。
明州云巖志禪師。問：有問有答，蓋是尋常。無問無答時如何？
師云：貪觀白浪，失卻手橈。
僧曰：未審意旨如何？
師云：前頭猶自可。
明州瑞巖山智才禪師。問：如何是截斷眾流句？
師云：好。
僧曰：如何是隨波逐浪句？
師云：隨。
僧曰：如何是函蓋乾坤句？
師云：合。
僧曰：三句蒙師指，如何辨古今？
師云：向後不得錯舉。
師云：適來遮僧所問因緣，也須是個荷負重擔底漢始得，不可鬪如花似錦言句以當宗乘。若如是者，直饒學到拂石劫盡，也未有了日。何故？豈不見古人道：兩口一無舌，即是吾宗旨。諸禪者！還會麼？不是詩人莫獻詩。
上堂云：天平等故常覆，地平等故常載，日月平等故四時常明，涅盤平等故凡圣不二，人心平等故高低無諍。拈拄杖，卓一下，云：諸禪者！這拄杖子晝夜為諸人說平等法門，還聞麼？若聞去，敢保諸人行腳事畢；若言不聞，亦許諸人頂門上眼正。何故？是法平等，無有高下，是名阿耨多羅三藐三菩提。良久，笑云：向下文長。
湖州吳山凈端禪師，本州人也。一參宗匠，頓悟全機，解不存玄，見量穎脫。三遷法席，眾少投機，退隱本山。
上堂云：吳山山里師子，卻來云間哮吼，別無佛法商量，不如打個筋斗。便趒下法座。