如是我聞：
一時，佛住舍國只樹給孤獨園。爾時，尊者大目揵連、尊者阿那律住舍國手成浴池側。
尊者舍利弗詣尊者阿那律所，共相問訊慰勞已，於一面坐。尊者舍利弗語尊者阿那律言：奇哉！阿那律！有大德神力，於何功德修習多修習而能致此？
尊者阿那律語尊者舍利弗言：於四念處修習多修習，成此大德神力。何等為四念處？內身身觀念處，精勤方便，正念正知，調伏世間貪憂；如是外身、內外身，內受、外受、內外受，內心、外心、內外心，內法、外法、內外法觀念處，精勤方便，正念正知，知是調伏世間貪憂。尊者舍利弗！是名四念處修習多修習，成此大德神力。
尊者舍利弗！我於四念處善修習故，於小千世界少作方便，能遍觀察，如明目士夫於樓觀上，觀下平地種種之物；我少作方便，觀察小千世界亦復如是。如是我於四念處修習多修習，成此大德神力。
時，二正士共論議已，各從座起而去。
如是我聞：
一時，佛住舍國只樹給孤獨園，尊者舍利弗、尊者大目*揵連、尊者阿難、尊者阿那律住舍國。
爾時，尊者大目*揵連詣尊者阿那律所，共相問訊慰勞已，於一面坐。時，尊者大目*揵連問尊者阿那律：於何功德修習多修習，成此大德神力？
尊者阿那律語尊者大目*揵連：我於四念處修習多修習，成此大德神力。何等為四？內身身觀系心住，精勤方便，正念正知，除世間貪憂，外身、內外身，內受、外受、內外受，內心、外心、內外心，內法、外法、內外法觀系心住，精進方便，除世間貪憂，是名四念處修習多修習，成此大德神力。於千須彌山以少方便悉能觀察，如明目士夫登高山頂，觀下千多羅樹林；如是我於四念處修習多修習，成此大德神力，以少方便見千須彌山。如是，尊者大目*揵連！我於四念處修習多修習，成此大德神力。
時二正士共論議已，各從座起而去。
如是我聞：
一時，佛住舍國只樹給孤獨園，尊者舍利弗、尊者大目*揵連、尊者阿難、尊者阿那律住舍國手成浴池側。
爾時，尊者阿難往尊者阿那律所，共相問訊慰勞已，於一面坐。尊者阿難問尊者阿那律：於何功德修習多修習，成就如是大德大力大神通？
尊者阿那律語尊者阿難：我於四念處修習多修習，成此大德大力。何等為四？內身身觀念處系心住，精勤方便，正念正知，除世間貪憂；如是外身、內外身，內受、外受、內外受，內心、外心、內外心，內法、外法、內外法觀念處系心住，精勤方便，除世間貪憂。如是，尊者阿難！我於此四念處修習多修習，少方便，以凈天眼過天、人眼，見諸眾生，死時、生時，好色、惡色，上色、下色，善趣、惡趣，隨業受生，皆如實見。此諸眾生身惡行，口、意惡行，誹謗賢圣，邪見因緣，身壞命終，生地獄中；如是眾生，身善行，口、意善行，不謗賢圣，正見成就，以是因緣，身壞命終，得生天上。
譬如明目士夫住四衢道，見諸人民若來、若去、若坐、若臥，我亦如是，於四念處修習多修習，成此大德大力神通，見諸眾生，死時、生時，善趣、惡趣，如是眾生身惡行，口、意惡行，誹謗賢圣，邪見因緣，生地獄中；如是眾生身善行，口、意善行，不謗賢圣，正見因緣，身壞命終，得生天上。如是，尊者阿難！我於四念處修習多修習，成此大德大力神通。
時，二正士共論議已，各從座起而去。
如是我聞：
一時，佛住舍國只樹給孤獨園。爾時，尊者阿那律在舍國松林精舍，身遭病苦。
時，有眾多比丘詣尊者阿那律所，問訊慰勞已，於一面住，語尊者阿那律言：尊者阿那律！所患增損可安忍不？病勢漸損不轉增耶？
尊者阿那律言：我病不安，難可安忍，身諸苦痛，轉增無損。卽
說三種譬，如上叉摩經說。
然我身已遭此苦痛，且當安忍，正念正知。
諸比丘問尊者阿那律：心住何所而能安忍如是大苦，正念正知？
尊者阿那律語諸比丘言：住四念處，我於所起身諸苦痛能自安忍，正念正知。何等為四念處？謂內身身觀念處，乃至受、心、法法觀念處，是名住於四念處，身諸苦痛能自安忍，正念正知。
時，諸正士共論議已，歡喜隨喜，各從座起而去。
如是我聞：
一時，佛住舍國只樹給孤獨園。時，尊者阿那律在舍國松*林精舍，病差未久。
時，有眾多比丘往詣阿那律所，問訊慰勞已，於一面坐，問尊者阿那律：安隱樂住不？
阿那律言：安隱樂住，身諸苦痛漸已休息。
諸比丘問尊者阿那律：住何所住身諸苦痛漸得安隱？
尊者阿那律言：住四念處，身諸苦痛漸得安隱。何等為四？謂內身身觀念處，乃至法法觀念處，是名四念處。住此四念處故，身諸苦痛漸得休息。
時，諸正士共論議已，歡喜隨喜，各從座起而去。
如是我聞：
一時，佛住舍國只樹給孤獨園。時，尊者阿那律在舍國松*林精舍。
時，有眾多比丘詣尊者阿那律所，共相問訊慰勞已，於一面坐，問尊者阿那律：若比丘在於學地，上求安隱涅盤住，圣弟子云何修習多修習，於此法、律得盡諸漏，無漏心解脫、慧解脫，現法自知作證：我生已盡，梵行已立，所作已作，自知不受後有？
尊者阿那律語諸比丘言：若比丘在於學地，上求安隱涅盤心住，圣弟子云何修習多修習，於此法、律得盡諸漏，無漏心解脫、慧解脫，現法自知作證：我生已盡，梵行已立，所作已作，自知不受後有者？當住四念處！何等為四？謂內身身觀念處，乃至法法觀念處。如是四念處修習多修習，於此法、律得盡諸漏，無漏心解脫、慧解脫，現法自知作證：我生已盡，梵行已立，所作已作，自知不受後有。
時，諸比丘共聞尊者阿那律所說，歡喜隨喜，各從座起而去。
如是我聞：
一時，佛住舍國只樹給孤獨園。時，尊者阿那律在舍國松*林精舍住。
時，有眾多比丘詣尊者阿那律所，與尊者阿那律共相問訊慰勞已，於一面坐，語尊者阿那律言：若阿羅漢比丘諸漏已盡，所作已作，舍離重擔，離諸有結，正智心善解脫，亦修四念處耶？
尊者阿那律語比丘言：若比丘諸漏已盡，所作已作，舍離重擔，離諸有結，正智心善解脫，彼亦修四念處也。所以者何？不得者得，不證者證，為現法樂住故。所以者何？我亦離諸有漏，得阿羅漢，所作已作，心善解脫，亦修四念處故；不得者得，不到者到，不證者證，乃至現法安樂住。
時，諸正士共論議已，歡喜隨喜，各從座起而去。
如是我聞：
一時，佛住舍國只樹給孤獨園。時，尊者阿那律在舍國松*林精舍。
時，有眾多外道出家詣尊者阿那律所，共相問訊慰勞已，於一面坐，語尊者阿那律：尊者何故於沙門瞿曇法中出家？
尊者阿那律言：為修習故。
復問：何所修習？
答言：謂修諸根、修諸力、修諸覺分、修諸念處，汝欲聞何等修？
復問：根、力、覺分，我不知其名字，況復問義，然我欲聞念處。
尊者阿那律言：諦聽！善思！當為汝說。若比丘內身身觀念處，乃至法法觀念處。
時，眾多外道出家聞尊者阿那律所說，歡喜隨喜，各從座起而去。
如是我聞：
一時，佛住舍國只樹給孤獨園。爾時，尊者阿那律在舍國住松林精舍。
時，尊者阿那律語諸比丘：譬如大樹，生而順下，隨浚隨輸，若伐其根，樹必當倒，隨所而順下。是比丘修四念處，長夜順趣*浚輸，向於遠離；順趣*浚輸，向於出要；順趣*浚輸，向於涅盤。
尊者阿那律說此經已，諸比丘聞其所說，歡喜奉行！
如是我聞：
一時，佛住舍國只樹給孤獨園。爾時，尊者摩訶迦旃延在跋蘭那聚落烏泥池側。
時，有執澡罐杖梵志詣摩訶迦旃延所，共相問訊慰勞已，於一面坐，問摩訶迦旃延言：何因何緣王、王共諍，婆羅門居士、婆羅門居士共諍？
摩訶迦旃延答梵志言：貪欲系著因緣故，王、王共諍，婆羅門居士、婆羅門居士共諍。
梵志復問：何因何緣出家、出家而復共諍？
摩訶迦旃延答言：以見欲系著故，出家、出家而復共諍。
梵志復問：摩訶迦旃延！頗有能離貪欲系著及離此見欲系著不？
尊者摩訶迦旃延答言：梵志！有，我大師如來、應、等正覺、明行足、善逝、世間解、無上士、調御丈夫、天人師、佛、世尊能離此貪欲系著及見欲系著。
梵志復問：佛、世尊今在何所？
答言：佛、世尊今在婆羅耆人中，拘薩羅國舍城只樹給孤獨園。
爾時，梵志從座起，整衣服，偏袒右肩，右膝著地，向佛所住處合掌贊嘆：南無南無佛、世尊、如來、應供、等正覺，能離欲貪諸系著，悉能遠離貪欲縛及諸見欲，凈根本。
時，持*澡*罐杖梵志聞尊者摩訶迦旃延所說，歡喜隨喜，從座起去。
如是我聞：
一時，佛住舍國只樹給孤獨園，尊者摩訶迦旃延在婆羅那烏泥池側，與眾多比丘集於食堂，為持衣事。
時，有執杖梵志年耆根熟，詣食堂所，於一面拄杖而住。須臾默然已，語諸比丘：諸長老！汝等何故見老宿士不共語問訊，恭敬命坐？
時，尊者摩訶迦旃延亦在眾中坐。時，尊者摩訶迦旃延語梵志言：我法有宿老來，皆共語問訊，恭敬禮拜，命之令坐。
梵志言：我見此眾中無有老於我者，不恭敬禮拜、命坐，汝云何言：我法見有宿老，恭敬禮拜，命其令坐。？
摩訶迦旃延言：梵志！若有耆年八十、九十，發白齒落，成就年少法者，此非宿士；雖復年少年二十五，色白發黑，盛壯美滿，而彼成就耆年法者，為宿士數。
梵志問言：云何名為八十、九十，發白齒落，而復成就年少之法；年二十五，膚白發黑，盛壯美色，為宿士數？
尊者摩訶迦旃延語梵志言：有五欲功德。謂眼識色愛、樂、念，耳識聲、鼻識香、舌識味、身識觸*愛、樂、念。於此五欲功德不離貪、不離欲、不離愛、不離念、不離渴。梵志！若如是者，雖復八十、九十，發白齒落，是名成就年少之法。雖年二十五，膚白發黑，盛壯美色，於五欲功德離貪、離欲、離愛、離念、離*渴，若如是者，雖復年少年二十五，膚白發黑，盛壯美色，成就老人法，為宿士數。
爾時，梵志語尊者摩訶迦旃延：如尊者所說義，我自省察，雖老則少；汝等雖少，成耆年法。世間多事，令便請還。
尊者摩訶迦旃延言：梵志！汝自知時。
爾時，梵志聞尊者摩訶迦旃延所說，歡喜隨喜，還其本處。
如是我聞：
一時，佛住舍國只樹給孤獨園，尊者摩訶迦旃延在稠林中住。
時，摩偷羅國王是西方王子，詣尊者摩訶迦旃延所，禮摩訶迦旃延足，退坐一面，問尊者摩訶迦旃延：婆羅門自言：我第一，他人卑劣；我白，余人黑；婆羅門清凈，非非婆羅門；是婆羅門子從口生，婆羅門所化，是婆羅門所有。尊者摩訶迦旃延！此義云何？
尊者摩訶迦旃延語摩偷羅王言：大王！此是世間言說耳。世間言說言：婆羅門第一，余人卑劣；婆羅門白，余人黑；婆羅門清凈，非非婆羅門；是婆羅門從婆羅門生，生從口生，婆羅門所化，是婆羅門所有。大王當知：業真實者，是依業者。
王語尊者摩訶迦旃延：此則略說，我所不解，愿重分別。
尊者摩訶迦旃延言：今當問汝，隨問答我。問言：大王！汝為婆羅門王，於自國土，諸婆羅門、剎利、居士、長者，此四種人悉皆召來，以財以力使其侍，先起後臥，及諸使令，悉如意不？
答言：如意。
復問：大王！剎利為王、居士為王、長者為王，於自國土所有四姓悉皆召來，以財以力令其侍，先起後臥，及諸使令，皆如意不？
答言：如意。
復問：大王！如是四姓悉皆平等，有何差別？當知，大王！四種姓者，皆悉平等，無有勝如差別之異。
摩偷羅王白尊者摩訶迦旃延：實爾，尊者！四姓皆等，無有種種勝如差別。
是故，大王！當知四姓，世間言說為差別耳！乃至依業，真實無差別也。復次，大王！此國土中有婆羅門，有偷盜者，當如之何？
王白尊者摩訶迦旃延：婆羅門中有偷盜者，或鞭、或縛，或驅出國，或罰其金，或截手足耳鼻，罪重則殺，及其盜者。然婆羅門，則名為賊。
復問：大王！若剎利、居士、長者中有偷盜者，當復如何？
王白尊者摩訶迦旃延：亦鞭、亦縛，亦驅出國，亦罰其金，亦復斷截手足耳鼻，罪重則殺。
如是，大王！豈非四姓悉平等耶？為有種種差別異不？
王白尊者摩訶迦旃延：如是義者，實無種種勝如差別。
尊者摩訶迦旃延復語王言：當知，大王！四種姓者，世間言說言：婆羅門第一，余悉卑劣；婆羅門白，余人悉黑；婆羅門清凈，非非婆羅門。當依業真實、業依耶？
復問：大王！婆羅門殺生、偷盜、邪婬、妄言、惡口、兩舌、綺語、貪、恚、邪見，作十不善業跡已，為生惡趣耶？善趣耶？於阿羅呵所為何所聞？
王白尊者摩訶迦旃延：婆羅門作十不善業跡，當墮惡趣，阿羅呵所，作如是聞。剎利、居士、長者亦如是說。
復問：大王！若婆羅門行十善業跡，離殺生，乃至正見，當生何所？為善趣耶？為惡趣耶？於阿羅呵所，為何所聞？
王白尊者摩訶迦旃延：若婆羅門行十善業跡者，當生善趣，阿羅呵所，作如是、聞如是，剎利、居士、長者亦如是說。
復問：云何，大王！如是四姓，為平等不？為有種種勝如差別耶？
王白尊者摩訶迦旃延：如是義者，則為平等，無有種種勝如差別。
是故，大王當知：四姓悉平等耳，無有種種勝如差別。世間言說故有：婆羅門第一；婆羅門白，余者悉黑；婆羅門清凈，非非婆羅門；婆羅門生，生從口生；婆羅門作，婆羅門化，婆羅門所有。當知業真實、業依。
王白尊者摩訶迦旃延：實如所說，皆是世間言說，故有：婆羅門勝，余者卑劣；婆羅門白，余者悉黑；婆羅門清凈，非非婆羅門；婆羅門生，生從口生；婆羅門化，婆羅門所有。皆是業真實、依於業。
爾時，摩偷羅王聞尊者摩訶迦旃延所說，歡喜隨喜，作禮而去。
如是我聞：
一時，佛住舍國只樹給孤獨園。爾時，尊者摩訶迦旃延住阿盤提國拘羅羅咤精舍。尊者摩訶迦旃延晨朝著衣持鉢，入拘羅羅咤精舍，次第乞食，至迦梨*迦優婆夷舍。
時，優婆夷見尊者摩訶迦旃延，卽
敷床座，請令就坐，前禮尊者摩訶迦旃延足，退住一面，白尊者摩訶迦旃延：如世尊所說，答僧者多童女所問，如世尊說僧耆者多童女所問偈：
實義存於心，寂滅而不亂，
降伏諸勇猛，可愛端正色，
一心獨靜思，服食妙襌樂；
是則為遠離，世間之伴黨。
世間諸伴黨，無習近我者。
尊者摩訶迦旃延！世尊此愒，其義云何？
尊者摩訶迦旃延語優婆夷言：姊妹！有一沙門婆羅門言：地一切入處正受，此則無上，為求此果。姊妹！若沙門婆羅門於地一切入處正受，清凈鮮白者，則見其本，見患、見滅、見滅道跡；以見本、見患、見滅、見滅道跡故，得真實義存於心，寂滅而不亂。姊妹！如是水一切入處、火一切入處、風一切入處、青一切入處、黃一切入處、赤一切入處、白一切入處、空一切入處、識一切入處為無上者，為求此果。
姊妹！若有沙門婆羅門乃至於識處一切入處正受，清凈鮮白者，見本、見患、見滅、見滅道跡；以見本、見患、見滅、見滅道跡故，是則實義存於心，寂滅而不亂，善見、善入。是故世尊答僧耆多童女所問偈：
實義存於心，寂滅而不亂，
降伏諸勇猛，可愛端正色，
一心獨靜思，服食妙禪樂；
是則為遠離，世間之伴黨。
世間諸伴黨，無習近我者。
如是，姊妹！我解世尊以如是義故，說如是偈。
優婆夷言：善哉！尊者說真實義，唯愿尊者受我請食。
時，尊者摩訶迦旃默然受請。
時，迦梨迦優婆夷知尊者摩訶迦旃延受請已，卽
辦種種凈美飲食，恭敬尊重，自手奉食。
時，優婆夷知尊者摩訶迦旃延食已，洗鉢、澡漱訖，敷一卑*座，於尊者摩訶迦旃延前恭敬聽法。
尊者摩訶迦旃延為迦梨迦優婆夷種種說法，示教照喜，示教照喜已，從座起而去。
如是我聞：
一時，佛住舍國只樹給孤獨園。爾時，尊者摩訶迦旃延在舍國只樹給孤獨園。
尊者摩訶迦旃延語諸比丘：佛、世尊，如來、應、等正覺所知所見，說六法出苦處昇於勝處，說一乘道凈諸眾生，離諸惱苦，優悲悉滅，得真如法。何等為六？謂圣弟子念如來、應、等正覺所行法凈，如來、應、等正覺、明行足、善逝、世間解、無上士、調御丈夫、天人師、佛、世尊。圣弟子念如來、應所行法故，離貪欲覺、離瞋恚覺、離害覺，如是，圣弟子出染著心。何等為染著心？謂五欲功德。於此五欲功德離貪、恚、癡，安住正念正智，乘於直道，修習念佛，正向涅盤，是名如來，應、等正覺所知所見，說第一出苦處昇於勝處，說一乘道凈於眾生，離苦惱，滅憂悲，得如實法。
復次，圣弟子念於正法，念於世尊現法、律，離諸熱惱，非時通達，卽
於現法緣自覺悟。爾時，圣弟子念此正法時，不起欲覺、瞋恚、害覺，如是，圣弟子出染著心。何等為染著心？謂五欲功德。於此五欲功德離貪、恚、癡，安住正念正知，乘於直道，修習念法，正向涅盤，是名如來、應、等正覺所知所見，說第二出苦處昇於勝處，*說一乘道凈於眾生，離苦惱，滅憂悲，得如實法。
復次，圣弟子念於僧法，善向、正向、直向、等向，修隨順行，謂向須陀洹、得須陀洹果，向斯陀含、得斯陀含，向阿那含、得阿那含，向阿羅漢、得阿羅漢，如是四雙八士，是名世尊弟子僧戒具足、定具足、慧具足、解脫具足、解脫知見具足，供養、恭敬、禮拜處，世間無上福田。圣弟子如是念僧時，爾時圣弟子不起欲覺、嗔恚、害覺，如是，圣弟子出染著心。何等為染著心？謂五欲功德。於此五欲功德離貪、恚、癡，安住正念正知，乘於直道，修習念僧，正向涅盤，是名如來、應、等正覺所知所見，說弟三出苦處生於勝處，*說一乘道凈於眾生，離苦惱，滅憂悲，得如實法。
復次，圣弟子念於戒德，念不缺戒、不斷戒、純厚戒、不離戒、非盜取戒、善究盡戒、可贊嘆戒、梵行不憎惡戒。若圣弟子念此戒時，自念身中所成就戒，當於爾時不起欲覺、瞋恚、害覺，如是，圣弟子出染著心。何等為染著心？謂五欲功德。於此五欲功德離貪、恚、癡，安住正念正知，乘於直道，修戒念，正向涅盤，是名如來、應、等正覺所知所見，說第四出苦處昇於勝處，*說一乘道凈於眾生，離苦惱，滅憂悲，得如實法。
復次，圣弟子自念施法，心自欣慶：我今離慳貪垢、雖在居家，解脫心施、常施、舍施、樂施、具足施、平等施。若圣弟子念於自所施法時，不起欲覺、瞋恚、害覺，如是，圣弟子出染著心。於何染著？謂五欲功德。於此五欲功德離貪、恚、癡，安住正念正知，乘於直道，修施念，正向涅盤，是名如來、應、等正覺所知所見，說第五出苦處昇於勝處，*說一乘道凈於眾生，離苦惱，滅憂悲，得如實法。
復次，圣弟子念於天德，念四王天、三十三天，炎摩天、兜率陀天、化樂天、他化自在天，清凈信心，於此命終，生彼諸天。我亦如是，信、戒、施、聞、慧，於此命終，生彼天中。如是，圣弟子念天功德時，不起欲覺、瞋恚、害覺，如是，圣弟子出染著心。於何染著？謂五欲功德。於此五欲功德離貪、恚、癡，安住正念正知，乘於直道，修天念，正向涅盤，是名如來、應、等正覺所知所見，說第六出苦處昇於勝處，*說一乘道凈於眾生，離苦惱，滅憂悲，得如實法。
尊者摩訶枷旃延說此經已，諸比丘聞其所說，歡喜奉行！
如是我聞：
一時，佛住舍國只樹給孤獨園。爾時，尊者摩訶迦旃延住釋氏訶梨聚落精舍。
時，訶梨聚落長者詣尊者摩訶迦旃延所，稽首禮足，退坐一面，白尊者摩訶迦旃延：如世尊義品答摩揵提所問偈：
斷一切諸流，亦塞其流源，
聚落相習近，牟泥不稱嘆。
虛空於五欲，永以不還滿，
世間諍言訟，畢竟不復為。
尊者摩訶迦旃延！此偈有何義？
尊者摩訶迦旃延答長者言：眼流者，眼識起貪，依眼界貪欲流出，故名為流；耳、鼻、舌、身、意流者，謂意識起貪，依意界貪識流出，故名為流。
長者復問尊者摩訶迦旃延：云何名為不流？
尊者迦旃延語長者言：謂眼識、眼識所識色依生愛喜，彼若盡、無欲、滅、息、沒，是名不流；耳、鼻、舌、身、意、意識、意識所識法依生貪欲，彼若盡、無欲、滅、息、沒，是名不流。
復問：云何？
尊者摩訶迦旃延答言：謂緣眼及色，生眼識，三事和合生觸，緣觸生受──樂受、苦受，不苦不樂受，依此染著流；耳、鼻、舌、身、意、意識、意識法，三事和合生觸，緣觸生受──樂受、苦受、不苦不樂受，依此受生愛喜流，是名流源。云何亦塞其流源？謂眼界取心法境界系著使，彼若盡、無欲、滅、息、沒，是名塞流源；耳、鼻、舌、身、意取心法境界系著使，彼若盡、無欲、滅、息、沒，是名亦塞其流源。
復問：云何名習近相贊嘆？
尊者摩訶迦旃延答言：在家、出家共相習近，同喜、同憂、同樂、同苦，凡所為作，悉皆共同，是名習近相贊嘆。
復問：云何不贊嘆？
在家、出家不相習近，不同喜、不同憂、不同苦、不同樂，凡所為作，悉不相悅可，是名不相贊嘆。
云何不空欲？
謂五欲功德，眼識色愛樂念長養，*愛欲深染著；耳聲、鼻香、舌味、身觸愛樂*念長養，愛欲深染著，於此五欲不離貪、不離愛、不離念、不離渴，是名不空欲。
云何名空欲？
謂於此五欲功德離貪、離欲、離愛、離念、離渴，是名空欲。說我系著使，是名心法還復滿。彼阿羅漢比丘諸漏已盡，斷其根本，如截多羅樹頭，於未來世更不復生，云何當復與他諍訟！是故世尊說義品答摩*揵提所問偈：
若斷一切流，亦塞其流源，
聚落相習近，牟尼不稱嘆。
虛空於諸欲，永已不還滿，
不復與世間，共言語諍訟。
是名如來所說偈義分別也。
爾時，訶梨聚落長者聞尊者摩訶迦旃延所說，歡喜隨喜，作禮而去。
如是我聞：
一時，佛住舍國只樹給孤獨園。爾時，尊者摩訶迦旃延住釋氏訶梨聚落精舍。
時，訶梨聚落主長者詣尊者摩訶迦旃延所，稽首禮足，退坐一面，白尊者摩訶迦旃延：如世尊於界隔山天帝釋石窟說言：憍尸迦！若沙門、婆羅門無上愛盡解脫，心正善解脫，究竟邊際，究竟無垢，究竟梵行，畢竟清凈。云何於此法、律究竟邊際，究竟無垢，究竟梵行，畢竟清凈？
尊者摩訶迦旃延語長者言：謂眼、眼識、眼識所識色相依生喜，彼若盡、無欲、滅、息、沒，於此法、律究竟邊際，究竟無垢，究竟梵行，畢竟清凈；耳、鼻、舌、身、意、意識、意識所識法相依生喜，彼若盡、滅、息、沒，比丘於此法、律究竟無垢，究竟梵行，畢竟清凈。
時，訶梨聚落主長者聞尊者摩訶迦旃延所說，歡喜隨喜，作禮而去。
如是我聞：
一時，佛住舍國只樹給孤獨園。爾時，尊者摩訶迦旃延在釋氏訶梨聚落。
時，聚落主長者詣尊者摩訶迦旃延所，稽首禮足，退坐一面，問尊者摩訶迦旃延：如世尊界隔山石窟中為天帝釋說言：憍尸迦！若沙門、婆羅門無上愛盡解脫，心善解脫，邊際究竟，究竟無垢，究竟梵行，畢竟清凈。云何於此法、律究竟邊際，究竟無垢，究竟梵行，畢竟清凈？
尊者迦旃延語長者言：若比丘眼界取，心法境界系著使，彼若盡、無欲、滅、息、沒，於此法、律究竟邊際，究竟無垢，究竟梵行，究竟清凈；耳、鼻、舌、身、意、意界取、心法境界系著使，若盡、離、滅、息、沒，於此法、律究竟邊際，究竟無垢，究竟梵行，畢竟清凈。
時，訶梨聚落生長者聞尊者摩訶迦旃延所說，歡喜隨喜，作禮而去。
如是我聞：
一時，佛住舍國只樹給孤獨園。爾時，尊者摩訶迦旃延住釋氏訶梨聚落。
時，訶梨聚落主長者身遭病苦。
尊者摩訶迦旃延聞訶梨聚落主長者身遭病苦，聞已，晨朝著衣持鉢，入訶梨聚落乞食，次第入訶梨聚落主長者舍。訶梨聚落主長者遙見尊者摩訶迦旃延，從座欲起。
告之言：長者莫起！幸有余座，我自可坐於余座。語長者言：云何，長者！病可忍不？身諸苦痛漸差愈不？得無增耶？
長者答言：尊者！我病難忍，身諸苦痛轉增無損。
說三種譬，如前叉摩比丘經說。
尊者摩訶迦旃延語長者言：是故，汝當修佛不壞凈、法不壞凈、僧不壞凈、圣戒成就，當如是學！
長者答言：如佛說所說四不壞凈，我悉成就，我今成就佛不壞凈、法不壞凈、僧不壞凈、圣戒成就。
尊者摩訶迦旃延語長者言：汝當依此四不壞凈修習六念。長者！當念佛功德，此如來、應、等正覺、明行足、善逝、世間解、無上士、調御丈夫、天人師、佛、世尊。念法功德，於世尊正法、律現法離諸熱惱，非時通達，緣自覺悟。念僧功德，善向、正向、直向、等向，修隨順行，謂向須陀洹、得須陀洹、向斯陀含、得斯陀含、向阿那含、得阿那含，向阿羅漢、得阿羅漢，如是四雙八士，是名世尊弟子僧，具足戒、定、慧、解脫、解脫知見，供養、恭敬、尊重之處，堪為世間無上福田。念戒功德，自持正戒，不毀不缺，不斷不壞，非盜取戒，究竟戒，可贊嘆戒，梵行戒，不*憎惡戒。念施功德，自念布施，心自欣慶，舍除慳貪，雖在居家，解脫心施，常施、樂施、具足施、平等施。念天功德，念四王天、三十三天、*炎摩天、兜率陀天、化樂天、他化自在天，清凈信戒，於此命終，生彼天中。我亦如是清凈信、戒、施、聞、慧，生彼天中。長者！如是覺依四不壞凈，增六念處。
長者白尊者摩訶迦旃延：世尊說依四不壞凈，增六念處，我悉成就，我當修習念佛功德，念法、念僧、念戒、念施、念天。
尊者摩訶迦旃延語長者言：善哉！長者！能自記說，得阿那含。
是時，長者白尊者摩訶迦旃延：愿於此食。
尊者摩訶迦旃延默然受請。
訶梨聚落主長者知尊者摩訶迦旃延受請已，具種種凈美食，自手供養。飯食訖，澡鉢，洗漱畢，為長者種種說法，示教照喜，從座起去。
如是我聞：
一時，佛住舍國只樹給孤獨園。爾時，尊者摩訶迦旃延於釋氏訶梨聚落住。
時，有八城長者名曰陀施，身遭病苦。尊者摩訶迦旃延聞陀施長者身遭苦患，晨朝著衣持鉢，入八城乞食，次到陀施長者舍，如訶梨長者經廣說。
如是我聞：
一時，佛住娑只城安禪林中。
爾時眾多比丘尼詣佛所，稽首禮足，退住一面。
爾時，世尊為眾多比丘尼種種說法，示教照喜，示教照喜已，默然住。時，諸比丘尼白佛言：世尊！若無相心三昧，不*涌、不沒，解脫已住，住已解脫，此無相心三昧，世尊說是何果、何功德？
佛告諸比丘尼：若無相心三昧，不*涌、不沒，解脫已住，住已解脫，此無相心三昧智果、智功德。
時，諸比丘尼聞佛所說，歡喜隨喜，作禮而去。
時，眾多比丘尼往詣尊者阿難所，稽首禮足，退坐一面，白尊者阿難：若無相心三昧，不*涌、不沒，解脫已住，住已解脫，此三昧說，是何果、何功德？
尊者阿難語諸比丘尼：姊妹！若無相心三昧，不*涌、不沒，解脫已住，住已解脫，世尊說是智果、智功德。
諸比丘尼言：奇哉！尊者阿難！大師及弟子同句、同味、同義，所謂第一句義。今諸比丘尼詣世尊所，以如是句、如是味、如是義問世尊，世尊亦以，如是句、如是味、如是義為我等說，如尊者阿難所說不異，是故奇特，大師及弟子同句、同味、同義。
時，諸比丘尼聞尊者阿難所說，歡喜隨喜，作禮而去。
如是我聞：
一時，佛住拘睒彌國瞿師羅園。爾時，尊者阿難亦在彼住。
時，有闍知羅比丘尼詣尊者阿難所，稽首禮足，退坐一面，問難尊者阿難：若無相心三昧，不*涌、不沒，解脫已住，住已解脫，尊者阿難！世尊說此何果、何功德？
尊阿難語闍知羅比丘尼：若無相心三昧，不*涌、不沒，解脫已住，住已解脫，世尊說是智果、智功德。
闍知羅比丘尼言：奇哉！尊者阿難！大師及弟子同句、同味、同義。尊者阿難！昔於一時，佛在娑只城安禪林中。時，有眾多比丘尼往詣佛所，問如此義。爾時，世尊以如是句、如是味、如是義為諸比丘尼說，是故當知奇特，大師弟子所說同句、同味、同義，所謂第一句義。
時，闍知羅比丘尼聞尊者阿難所說，歡喜隨喜，作禮而去。
如闍知羅比丘尼，迦羅跋比丘尼亦爾。
如是我聞：
一時，佛住俱睒彌國瞿師羅園。爾時，尊者阿難亦住俱睒彌國瞿師羅園。
時，有異比丘得無相心三昧，作是念：我若詣尊者阿難所，問難尊者阿難：若比丘得無相心三昧，不*涌、不沒，解脫已住，住已解脫，此無相心三昧何果？世尊說此何功德？尊者阿難若問我言：比丘！汝得此無相心三昧耶？我未曾有。實問異答。我當隨逐尊者阿難，脫有余人問此義者，因而得聞。
隨尊者阿難，經六年中，無有余人問此義者，卽
自問尊者阿難：若比丘問無相心三昧，不*涌、不沒，解脫已住，住已解脫，世尊說此是何果、何功德？
尊者阿難問彼比丘言：比丘！汝得此三昧？
彼比丘默然住。尊者阿難語彼比丘言：若比丘得無相心三昧，不*涌、不沒，解脫已住，住已解脫，世尊說此是智果、智功德。
尊者阿難說此法時，異比丘聞其所說，歡喜奉行！
