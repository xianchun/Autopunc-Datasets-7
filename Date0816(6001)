奉天：禹貢青、冀二州之域。清天命十年三月，定都瀋陽。天聦八年，尊為盛京。順治元年，悉裁明諸衞所，設內大臣、副都統，及八旗駐防。三年，改內大臣為昂邦章京，給鎮守總管印。康熙元年，改昂邦章京為鎮守遼東等處地方將軍。四年，改鎮守奉天等處地方將軍。光緒三十三年三月，罷將軍，置東三省總督、奉天巡撫，改為行省。北至洮南；南至旅順口；西至山海關；東至安圖。廣一千八百里，袤一千七百五十里。北極高三十九度四十分至四十四度十五分。京師偏東四度至十二度。宣統三年，編戶一百六十五萬五百七十三，口一千六十九萬六千零四。共領府八，直隸廳五，廳三，州六，縣三十三。
奉天府：順治十四年四月，於盛京城內置府，設府尹。光緒三十一年八月，裁府尹設知府，為奉天省治。西南至京師一千四百七十里。廣八百七十里，袤九百九十里。北極高四十一度五十一分五十秒。京師偏東七度十五分。領廳一，州二，縣八。承德：遼陽州：復州：撫順：開原：鐵嶺：海城：蓋平：遼中：本溪：金州廳：
法庫直隸廳：康熙元年，設法庫邊門防禦。光緒三十二年，分新民府及開原、鐵嶺、康平三縣地，設治法庫門，置廳，直隸行省。
錦州府：崇德七年三月克錦州。康熙三年置廣寧府，并縣為治。四年改置，徙治錦。省西南四百九十里。廣五百三十里，袤百七十里。北極高四十度九分。京師偏東四度三十九分。領州二，廳二，縣三。錦：錦西廳：盤山廳：義州：寧遠州：廣寧：綏中：
新民府：嘉慶十八年六月，分承德、廣寧二縣地置新民廳，隸奉天府。光緒二十八年，升為府。廣五百三十里，袤百七十里。北極高四十一度五十六分。京師偏東七度三十三分。領縣二。鎮安：彰武：
營口直隸廳：同治五年，設營口海防同知。宣統元年，分海城、蓋平兩縣地置廳，直隸行省。奉錦山海關道改為分巡錦新營口兵備道，駐廳：
興京府：天聦八年，尊赫圖阿拉地曰興京。乾隆三十八年，設理事通判。光緒三年，改為興京撫民同知，移治新賓堡。宣統元年，升為府。廣六百六十里，袤三百一十里。北極高四十一度四十五分十五秒。京師偏東八度三十七分十六秒。領縣四。通化：懷仁：輯安：臨江：
鳳凰直隸廳：天命六年降。乾隆四十一年，設鳳凰城巡司。光緒二年改置廳，直隸行省。廣六百六十五里，袤四百里。北極高四十度三十四分十六秒。京師偏東七度四十九分三十五秒。領州一，縣二。岫巖州：安東：寬甸：
莊河直隸廳：光緒三十二年，分鳳凰廳、岫巖州地置廳，隸東邊道。
長白府：光緒三十三年，分臨江縣及吉林長白山北麓地，設治塔甸，置府。北極高四十二度。京師偏東十二度。領縣二。安圖：撫松：
海龍府：光緒五年，以流民墾鮮圍場地置海龍廳。二十八年，升府。領縣四。東平：西豐：西安：柳河：
輝南直隸廳：宣統元年，分海龍府東南八社，設治大肚川，置廳，直隸行省。移治謝家店。
昌圖府：嘉慶十一年，以科爾沁左翼後博多勒噶台王旗地，設昌圖額勒克理事通判。同治三年，改為昌圖遼海撫民同知。光緒三年，升府。廣二百八十里，袤二百九十里。北極高四十二度五十一分八秒。京師偏東七度四十二分三十五秒。領州一，縣三。遼源州：奉化：懷德：康平：
洮南府：光緒三十年，以科爾沁右翼前札薩克圖王旗墾地，設治雙流鎮，置府。領縣五。靖安：開通：安廣：醴泉：鎮東：