佛言：善現！若菩薩摩訶薩思惟色，思惟受想行識，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟色，不思惟受想行識，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟眼處，思惟耳鼻舌身意處，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟眼處，不思惟耳鼻舌身意處，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟色處，思惟聲香味觸法處，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟色處，不思惟聲香味觸法處，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟眼界，思惟耳鼻舌身意界，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟眼界，不思惟耳鼻舌身意界，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟色界，思惟聲香味觸法界，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟色界，不思惟聲香味觸法界，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟眼識界，思惟耳鼻舌身意識界，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟眼識界，不思惟耳鼻舌身意識界，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟眼觸，思惟耳鼻舌身意觸，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟眼觸，不思惟耳鼻舌身意觸，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟眼觸為緣所生諸受，思惟耳鼻舌身意觸為緣所生諸受，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟眼觸為緣所生諸受，不思惟耳鼻舌身意觸為緣所生諸受，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟地界，思惟水火風空識界，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟地界，不思惟水火風空識界，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟無明，思惟行、識、名色、六處、觸、受、愛、取、有、生、老死愁嘆苦憂惱，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟無明，不思惟行乃至老死愁嘆苦憂惱，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟布施波羅蜜多，思惟凈戒、安忍、精進、靜慮、般若波羅蜜多，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟布施波羅蜜多，不思惟凈戒乃至般若波羅蜜多，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟內空，思惟外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟內空，不思惟外空乃至無性自性空，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟真如，思惟法界、法性、不虛妄性、不變異性、平等性、離生性、法定、法住、實際、虛空界、不思議界，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟真如，不思惟法界乃至不思議界，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟苦圣諦，思惟集滅道圣諦，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟苦圣諦，不思惟集滅道圣諦，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟四靜慮，思惟四無量、四無色定，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟四靜慮，不思惟四無量、四無色定，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟八解脫，思惟八勝處、九次第定、十遍處，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟八解脫，不思惟八勝處、九次第定、十遍處，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟四念住，思惟四正斷、四神足、五根、五力、七等覺支、八圣道支，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟四念住，不思惟四正斷乃至八圣道支，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟空解脫門，思惟無相、無愿解脫門，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟空解脫門，不思惟無相、無愿解脫門，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟五眼，思惟六神通，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟五眼，不思惟六神通，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟佛十力，思惟四無所畏、四無礙解、大慈大悲大喜大舍、十八佛不共法，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟佛十力，不思惟四無所畏乃至十八佛不共法，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟無忘失法，思惟住舍性，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟無忘失法，不思惟住舍性，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟一切智，思惟道相智、一切相智，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟一切智，不思惟道相智、一切相智，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟一切陀羅尼門，思惟一切三摩地門，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟一切陀羅尼門，不思惟一切三摩地門，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟預流果，思惟一來、不還、阿羅漢果，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟預流果，不思惟一來、不還、阿羅漢果，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟獨覺菩提，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟獨覺菩提，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，不應思惟染著諸法。
善現！若菩薩摩訶薩思惟一切菩薩摩訶薩行，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟一切菩薩摩訶薩行，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
善現！若菩薩摩訶薩思惟諸佛無上正等菩提，則染著欲界、色、無色界；若染著欲界、色、無色界，不能具足修諸菩薩摩訶薩行，證得無上正等菩提。若菩薩摩訶薩不思惟諸佛無上正等菩提，則不染著欲界、色、無色界；若不染著欲界、色、無色界，則能具足修諸菩薩摩訶薩行，證得無上正等菩提。是故，善現！若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。
具壽善現復白佛言：世尊！若菩薩摩訶薩精勤修學甚深般若波羅蜜多，當於何住？
佛言：善現！若菩薩摩訶薩精勤修學甚深般若波羅蜜多，不應住色，亦不應住受想行識。善現！若菩薩摩訶薩精勤修學甚深般若波羅蜜多，不應住眼處，亦不應住耳鼻舌身意處。善現！若菩薩摩訶薩精勤修學甚深般若波羅蜜多，不應住色處，亦不應住聲香味觸法處。
善現！若菩薩摩訶薩精勤修學甚深般若波羅蜜多，不應住眼界，亦不應住耳鼻舌身意界。善現！若菩薩摩訶薩精勤修學甚深般若波羅蜜多，不應住色界，亦不應住聲香味觸法界。善現！若菩薩摩訶薩精勤修學甚深般若波羅蜜多，不應住眼識界，亦不應住耳鼻舌身意識界。
善現！若菩薩摩訶薩精勤修學甚深般若波羅蜜多，不應住眼觸，亦不應住耳鼻舌身意觸。善現！若菩薩摩訶薩精勤修學甚深般若波羅蜜多，不應住眼觸為緣所生諸受，亦不應住耳鼻舌身意觸為緣所生諸受。
善現！若菩薩摩訶薩精勤修學甚深般若波羅蜜多，不應住地界，亦不應住水火風空識界。善現！若菩薩摩訶薩精勤修學甚深般若波羅蜜多，不應住無明，亦不應住行、識、名色、六處、觸、受、愛、取、有、生、老死愁嘆苦憂惱。善現！若菩薩摩訶薩精勤修學甚深般若波羅蜜多，不應住布施波羅蜜多，亦不應住凈戒、安忍、精進、靜慮、般若波羅蜜多。
善現！若菩薩摩訶薩精勤修學甚深般若波羅蜜多，不應住內空，亦不應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。善現！若菩薩摩訶薩精勤修學甚深般若波羅蜜多，不應住真如，亦不應住法界、法性、不虛妄性、不變異性、平等性、離生性、法定、法住、實際、虛空界、不思議界。
善現！若菩薩摩訶薩精勤修學甚深般若波羅蜜多，不應住苦圣諦，亦不應住集滅道圣諦。善現！若菩薩摩訶薩精勤修學甚深般若波羅蜜多，不應住四靜慮，亦不應住四無量、四無色定。善現！若菩薩摩訶薩精勤修學甚深般若波羅蜜多，不應住八解脫，亦不應住八勝處、九次第定、十遍處。
善現！若菩薩摩訶薩精勤修學甚深般若波羅蜜多，不應住四念住，亦不應住四正斷、四神足、五根、五力、七等覺支、八圣道支。善現！若菩薩摩訶薩精勤修學甚深般若波羅蜜多，不應住空解脫門，亦不應住無相、無愿解脫門。善現！若菩薩摩訶薩精勤修學甚深般若波羅蜜多，不應住五眼，亦不應住六神通。
善現！若菩薩摩訶薩精勤修學甚深般若波羅蜜多，不應住佛十力，亦不應住四無所畏、四無礙解、大慈大悲大喜大舍、十八佛不共法。善現！若菩薩摩訶薩精勤修學甚深般若波羅蜜多，不應住無忘失法，亦不應住住舍性。善現！若菩薩摩訶薩精勤修學甚深般若波羅蜜多，不應住一切智，亦不應住道相智、一切相智。
善現！若菩薩摩訶薩精勤修學甚深般若波羅蜜多，不應住一切陀羅尼門，亦不應住一切三摩地門。善現！若菩薩摩訶薩精勤修學甚深般若波羅蜜多，不應住預流果，亦不應住一來、不還、阿羅漢果。善現！若菩薩摩訶薩精勤修學甚深般若波羅蜜多，不應住獨覺菩提。善現！若菩薩摩訶薩精勤修學甚深般若波羅蜜多，不應住一切菩薩摩訶薩行。善現！若菩薩摩訶薩精勤修學甚深般若波羅蜜多，不應住諸佛無上正等菩提。
具壽善現復白佛言：世尊！何緣菩薩摩訶薩精勤修學甚深般若波羅蜜多，不應住色，亦不應住受想行識？世尊！何緣菩薩摩訶薩精勤修學甚深般若波羅蜜多，不應住眼處，亦不應住耳鼻舌身意處？世尊！何緣菩薩摩訶薩精勤修學甚深般若波羅蜜多，不應住色處，亦不應住聲香味觸法處？
世尊！何緣菩薩摩訶薩精勤修學甚深般若波羅蜜多，不應住眼界，亦不應住耳鼻舌身意界？世尊！何緣菩薩摩訶薩精勤修學甚深般若波羅蜜多，不應住色界，亦不應住聲香味觸法界？世尊！何緣菩薩摩訶薩精勤修學甚深般若波羅蜜多，不應住眼識界，亦不應住耳鼻舌身意識界？
世尊！何緣菩薩摩訶薩精勤修學甚深般若波羅蜜多，不應住眼觸，亦不應住耳鼻舌身意觸？世尊！何緣菩薩摩訶薩精勤修學甚深般若波羅蜜多，不應住眼觸為緣所生諸受，亦不應住耳鼻舌身意觸為緣所生諸受？
世尊！何緣菩薩摩訶薩精勤修學甚深般若波羅蜜多，不應住地界，亦不應住水火風空識界？世尊！何緣菩薩摩訶薩精勤修學甚深般若波羅蜜多，不應住無明，亦不應住行、識、名色、六處、觸、受、愛、取、有、生、老死愁嘆苦憂惱？世尊！何緣菩薩摩訶薩精勤修學甚深般若波羅蜜多，不應住布施波羅蜜多，亦不應住凈戒、安忍、精進、靜慮、般若波羅蜜多？
世尊！何緣菩薩摩訶薩精勤修學甚深般若波羅蜜多，不應住內空，亦不應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？世尊！何緣菩薩摩訶薩精勤修學甚深般若波羅蜜多，不應住真如，亦不應住法界、法性、不虛妄性、不變異性、平等性、離生性、法定、法住、實際、虛空界、不思議界？
世尊！何緣菩薩摩訶薩精勤修學甚深般若波羅蜜多，不應住苦圣諦，亦不應住集滅道圣諦？世尊！何緣菩薩摩訶薩精勤修學甚深般若波羅蜜多，不應住四靜慮，亦不應住四無量、四無色定？世尊！何緣菩薩摩訶薩精勤修學甚深般若波羅蜜多，不應住八解脫，亦不應住八勝處、九次第定、十遍處？
世尊！何緣菩薩摩訶薩精勤修學甚深般若波羅蜜多，不應住四念住，亦不應住四正斷、四神足、五根、五力、七等覺支、八圣道支？世尊！何緣菩薩摩訶薩精勤修學甚深般若波羅蜜多，不應住空解脫門，亦不應住無相、無愿解脫門？世尊！何緣菩薩摩訶薩精勤修學甚深般若波羅蜜多，不應住五眼，亦不應住六神通？
世尊！何緣菩薩摩訶薩精勤修學甚深般若波羅蜜多，不應住佛十力，亦不應住四無所畏、四無礙解、大慈大悲大喜大舍、十八佛不共法？世尊！何緣菩薩摩訶薩精勤修學甚深般若波羅蜜多，不應住無忘失法，亦不應住住舍性？世尊！何緣菩薩摩訶薩精勤修學甚深般若波羅蜜多，不應住一切智，亦不應住道相智、一切相智？
世尊！何緣菩薩摩訶薩精勤修學甚深般若波羅蜜多，不應住一切陀羅尼門，亦不應住一切三摩地門？世尊！何緣菩薩摩訶薩精勤修學甚深般若波羅蜜多，不應住預流果，亦不應住一來、不還、阿羅漢果？世尊！何緣菩薩摩訶薩精勤修學甚深般若波羅蜜多，不應住獨覺菩提？世尊！何緣菩薩摩訶薩精勤修學甚深般若波羅蜜多，不應住一切菩薩摩訶薩行？世尊！何緣菩薩摩訶薩精勤修學甚深般若波羅蜜多，不應住諸佛無上正等菩提？
佛言：善現！若菩薩摩訶薩精勤修學甚深般若波羅蜜多，於一切法無執著故，不應住色，亦不應住受想行識；不應住眼處，亦不應住耳鼻舌身意處；不應住色處，亦不應住聲香味觸法處；不應住眼界，亦不應住耳鼻舌身意界；不應住色界，亦不應住聲香味觸法界；不應住眼識界，亦不應住耳鼻舌身意識界；不應住眼觸，亦不應住耳鼻舌身意觸；不應住眼觸為緣所生諸受，亦不應住耳鼻舌身意觸為緣所生諸受；不應住地界，亦不應住水火風空識界；不應住無明，亦不應住行、識、名色、六處、觸、受、愛、取、有、生、老死愁嘆苦憂惱；不應住布施波羅蜜多，亦不應住凈戒、安忍、精進、靜慮、般若波羅蜜多；不應住內空，亦不應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不應住真如，亦不應住法界、法性、不虛妄性、不變異性、平等性、離生性、法定、法住、實際、虛空界、不思議界；不應住苦圣諦，亦不應住集滅道圣諦；不應住四靜慮，亦不應住四無量、四無色定；不應住八解脫，亦不應住八勝處、九次第定、十遍處；不應住四念住，亦不應住四正斷、四神足、五根、五力、七等覺支、八圣道支；不應住空解脫門，亦不應住無相、無愿解脫門；不應住五眼，亦不應住六神通；不應住佛十力，亦不應住四無所畏、四無礙解、大慈大悲大喜大舍、十八佛不共法；不應住無忘失法，亦不應住住舍性；不應住一切智，亦不應住道相智、一切相智；不應住一切陀羅尼門，亦不應住一切三摩地門；不應住預流果，亦不應住一來、不還、阿羅漢果；不應住獨覺菩提；不應住一切菩薩摩訶薩行；不應住諸佛無上正等菩提。何以故？善現！是菩薩摩訶薩不見有法可於其中而起執著及安住故。善現！如是菩薩摩訶薩以無執著及無安住而為方便，行深般若波羅蜜多。
復次，善現！若菩薩摩訶薩作如是念：若能如是無所執著，無所安住，行深般若波羅蜜多，是行般若波羅蜜多。若能如是無所執著，無所安住，修深般若波羅蜜多，是修般若波羅蜜多。我應如是行深般若波羅蜜多，我應如是修深般若波羅蜜多。善現！是菩薩摩訶薩由如是念，取相執著，遠離般若波羅蜜多。若遠離般若波羅蜜多，則遠離靜慮、精進、安忍、凈戒、布施波羅蜜多，亦遠離內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦遠離真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦遠離苦圣諦、集滅道圣諦，亦遠離四靜慮、四無量、四無色定，亦遠離八解脫、八勝處、九次第定、十遍處，亦遠離四念住、四正斷、四神足、五根、五力、七等覺支、八圣道支，亦遠離空解脫門、無相、無愿解脫門，亦遠離五眼、六神通，亦遠離佛十力、四無所畏、四無礙解、大慈大悲大喜大舍、十八佛不共法，亦遠離無忘失法、住舍性，亦遠離一切智、道相智、一切相智，亦遠離一切陀羅尼門、一切三摩地門，亦遠離一切菩薩摩訶薩行，亦遠離諸佛無上正等菩提。何以故？善現！甚深般若波羅蜜多於一切法無所執著，非深般若波羅蜜多有執著性。所以者何？善現！甚深般若波羅蜜多都無自性可於諸法有所執著。是故，善現！諸菩薩摩訶薩修行般若波羅蜜多，於一切法及深般若波羅蜜多皆無執著。
復次，善現！若菩薩摩訶薩修行般若波羅蜜多時，起如是想：此是般若波羅蜜多，我行般若波羅蜜多，則是遍行諸法實相。善現！是菩薩摩訶薩由起此想，便退般若波羅蜜多。若退般若波羅蜜多，則退靜慮、精進、安忍、凈戒、布施波羅蜜多，亦退內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦退真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦退苦圣諦、集滅道圣諦，亦退四靜慮、四無量、四無色定，亦退八解脫、八勝處、九次第定、十遍處，亦退四念住、四正斷、四神足、五根、五力、七等覺支、八圣道支，亦退空解脫門、無相、無愿解脫門，亦退五眼、六神通，亦退佛十力、四無所畏、四無礙解、大慈大悲大喜大舍、十八佛不共法，亦退無忘失法、住舍性，亦退一切智、道相智、一切相智，亦退一切陀羅尼門、一切三摩地門，亦退一切菩薩摩訶薩行，亦退諸佛無上正等菩提。何以故？善現！甚深般若波羅蜜多是一切種白法根本，若退般若波羅蜜多，則為退失一切白法。