十牛圖者，蓋禪宗托喻於此，以修心證道者也。牧童即人也，牛即心也，圓光即人心俱渾化而證於本然之道也。夫心孰不有乎？有則皆當修也。道孰不具乎？具則皆當證也。然此獨為禪宗之喻已哉？雖吾儒亦同然矣。獨吾儒為同然已哉？雖天下之人，亦皆同然矣。要之始終無異，其理甚明，第為物欲所蔽，故甘牛之不若耳。
夫牛且可馴，而謂心不可修者，未之。心可修而謂道不可證者，又未之有矣。且道既謂本然，而心則何俟乎修？物欲之蔽故也。故予既摘十牛圖，復附之以苦樂因緣圖，將使人知物欲之故，而汲汲然克之，以證乎本然耳。然二圖似出乎一喻，而喻又不出乎一理也。覽之者，了然有所得，擴而充之，若云吾身亦夢幻泡影露電之喻也。則此又何是喻哉？彼無待乎還元，不假於托喻者，斯又最上乘矣。噫！下此者，其亦勉之。
生獰頭角恣咆哮，犇走溪山路轉遙，一片黑云橫谷口，誰知步步犯嘉苗？
心狂力壯鎮咆哮，平貼家邦遠更遙，涉險登危妄奔逐，時時誰顧食人苗？
我有芒繩驀鼻穿，一回奔競痛加鞭，從來劣性□□□，猶得山童盡力牽。
玄毛遍體鼻初穿，欲制難為不著鞭，寄語牧童須盡力，乎
信足奔馳不憚勞，東西南北路迢遙，只貪蒭草平田闊，忘卻家鄉有異苗。
氣性雖頑鼻已穿，牧童從此痛加鞭，渾身血汗芒繩急，遙望家山盡力牽。
暫時出草息奔馳，好把芒鞋緊自隨，到處凍云霜露滑，斤斤調伏敢忘疲？
芒繩不引自回頭，毛色皤然性已柔，水草也知山足，牧童多意尚羈留。
暖風晴日柳溪邊，俛首循人意悄然，花落郊原春色晚，相隨歸去不須牽。
調伏多年意自如，水邊林下總無拘，一聲羗笛松風起，此日忘懷樂有余。
百花溪上柳陰中，飽食和云臥綠茸，歌罷山童無所事，遺鞭枕上睡方濃。
在在溪山云月中，木人花鳥意相同，國王水草從來足，閑步陂塘西復東。
玉鞭無用草繩閑，踪跡全無古路間，空手獨歸林月下，更前一步即牢關。
杳杳人牛不見蹤，一團新月照秋空，個中若問還源旨，風落巖花點翠叢。
頭角崢嶸便吼哮，奔兢烟水路迢遙，牧童草料渾無戀，孰肯平田犯稼苗？
牛兒鼻孔被繩穿，放去收來不假鞭，擬向東西兩處觸，一回入草一回牽。
年深日久懶奔馳，云影溪光逐漸隨，任是上林花鳥過，聲聲難喚牧兒疲。
計窮力極喚回頭，謾把鞭繩閑放柔，七縱八擒縛樹下，山童猶未肯停留。
山間林下水溪邊，一飽無余慶快然，撒手童兒歸路晚，和牛急向遠村牽。
穩眠露地意如如，陽焰空花何所拘？松韻山童弄鐵笛，輕輕吹醒樂無余。
南北東西任運中，腳頭腳底草茸茸，飽湌只剩些些意，留與山童瞌睡濃。
云牛一片白其中，那有雌黃與異同？就欲分纖細子，騰騰運運復西東。
牧童鼓掌自閑閑，始信牛踪沒此間，遂得殷懃謾且喜，猶存星月照幽關。
人牛頓盡絕形踪，浩浩光吞宇宙空，明月蘆花來問的，東風吹起自叢叢。
蹉過聲前這一哮，反生邊見歷途遙，披毛帶角渾無慮，糞草何曾識稼苗？
才識牛兮鼻已穿，翻然自肯苦加鞭，暫詩牛本荷人人不識，胡行亂躍隔迢遙，一回摸著牛兒鼻，大千沙界沒莖苗。
寄言識得牛兒者，莫學時流強策鞭，我是牛兮牛是我，分明無二若為牽？
牧童但不迷頭去，純白牛兒到處隨，非比道途販賣客，橫騎倒捋自無疲。
莫道功深始轉頭，牛無背面與剛柔，山童但得狂心歇，鼻孔彌天絕去留。
尋常逐逐營營者，謾道長調方怗然，見徹斯牛無往返，始如多載枉拘牽。
本自翛然絕絆羈，知恩豈肯強牽拘？縱橫飛舞無留跡，誰信那伽定有余？
不分內外與邊中，傍水尋芳入亂叢，回首東山吐新月，騎歸茆屋興猶濃。
強把全軀分二體，計窮力盡始知同，他長我短俱休問，說甚人西與物東？
頂破虛空蹈碎地，不留一物雜其間，孤孤迥迥雖堪羨，瞥爾知羞始透關。
誰為所牧誰為牧？認影牽風徹底空，有問其中端的意，早知芻犬吠茅叢。
水草溪邊縱意哮，鼻頭無系去迢遙，誰知宇宙皆王化？亂踏云山犯稼苗。
芒繩初把鼻相穿，熟處難忘痛著鞭，分付牧童牢守護，莫教暫失手中牽。
動容頑性好奔馳，左右旋眸渠緊隨，悵望遠山鄉信杳，披云帶月正忘疲。
知恩逐步肯回頭，烈氣消融性漸柔，騎向平陂深草處，橫吹短笛絕羈留。
只在平田烟柳邊，鞭繩拋卻坐翛然，暮山鐘動上方月，恁麼歸來不假牽。
人牛相視體如如，彼此無心不用拘，花柳叢中隨意往，團團蹄跡更無余。
或時村里或云中，舊地閑田草正茸，踏遍一毫無剩跡，牧童高臥柳陰濃。
撐撐頭角臥林中，渠我渾忘云水同，為愛山前蒭草細，夜深乘月過溪東。
個里風光鎮日閑，放身穩臥白云間，長歌一曲聲嘹喨，直透威音劫外關。
不見人牛不見踪，清風明月滿長空，太平休用歌堯令，枯木重開花一叢。
東奔西觸縱狂哮，越嶺盤溪不憚遙，眼底只貪畦畔艸，那知回首有靈苗？
幾年鼻孔未經穿，今日收來始著鞭，捏定索頭無少緩，一回入草一回牽。
頑皮且喜罷驅馳，我步溪邊他亦隨，只恐柳絲拴不住，孜孜照管略無疲。
一自牽歸這一頭，幾將鞭杖驗剛柔，而今已蹈還家路，嬾聽枝頭黃栗留。
幾處低坡淺水邊，相依相狎意陶然，山云欲暮歸村舍，宛轉隨人不用牽。
水草尋常事事如，任渠飲啄嬾相拘，笛聲喚醒珊瑚月，狼藉清光一點余。
緩步春山平麓中，風和日暖草蒙茸，鼾齁一枕藤蘿石，不管巖花色淡濃。
通身皎潔片云中，明月蘆花未許同，謾道玉樓牕已曉，金烏猶在海門東。
牛自空兮人自閑，翛然獨步水云間，尚須驀地翻身轉，靠倒窮途最後關。
皮毛蓑笠了無踪，一片寒光墮碧空，烟雨故園消息斷，百花何處聞芳叢？
云山堆一聲哮，頭角宛然家信遙，滿地閑花都踏遍，那知異草并良苗？
生獰如處鼻難穿，賴得牧童有索鞭，不是一番施辣手，個時劣性恐難牽。
熟徑難忘欲逞馳，芒繩在手緊相隨，豈容逐草尋芳去？晝夜拘拴不憚疲。
暫時落草即回頭，云凍霜寒足已柔，欲緩鞭繩尤未緩，鄉關不到且拘留。
高深蹊徑曲無邊，相押相馴已信然，楊柳陰斜紅日轉，鼻頭繩斷不須牽。
水草皇王總自如，何須特地苦相拘，山童撒手先高坐，牛亦安然閑有余。
信步行來到此中，山前山後草茸茸，放渠散走陂塘去，不似當年狂興濃。
太平氣象月明中，爾我家山色色同，袖手低眉忘管帶，不知西去與來東。
蹤跡寥寥獨個閑，渾然出處那其間，自歌自唱空山下，多少癡人認過關。
人牛謾說絕形蹤，何異吹風欲滿空？若問還源親的旨，參天荊棘亂叢叢。
牟牟聲响是渠哮，欲覓頭踪轉展遙，狹路相逢剛識得，甘心饑餓不嘗苗。
娘生鼻孔未經穿，痛處針錐痛處鞭，漫道牧童施毒手，恐渠馳逐倍加牽。
古路凄凄作麼馳？他山岐曲肯相隨，癡兒不把繩頭放，牢系虛空徒自疲。
自從蹈著這源頭，骨力雖剛毛色柔，日薄虞淵歸意急，肯貪蒭艸故淹留。
蹄跡團團古岸邊，饑湌渴飲恣悠然，東來西往皆平貼，出外歸家總不牽。
嶺頭溪畔自如如，豎走橫眠更不拘，水草國王隨分給，本來無欠亦無余。
牛兒閑放此山中，臥草眠花飽綠茸，圜圚從來渠不入，逍遙自在興偏濃。
人牛共住碧巖中，到處溪山云月同，猿鳥自啼花自笑，水流西去岸移東。
脫盡皮毛得自閑，翛然獨步水云間，可憐無限英靈漢，開眼堂堂入死關。
處處逢渠沒影踪，碧天云凈月輪空，個中多少風流趣，寶鴨香消錦繡叢。
黎然體色驀然哮，震地驚天用不遙，嚼盡山花吸盡水，不留常住一莖苗。
鼻孔撩天不受穿，誰能下手妄加鞭？牧童縱有繩頭在，枉費功夫著力牽。
牛兒有腳自驅馳，堪笑盲兒步步隨，泥水溪深渾不染，牽他入草得毋疲。
轉腦旋蹄錯路頭，何分頑劣與剛柔？驀然直去家鄉到，不必淹淹在外留。
散誕溪邊與艸邊，要騎要下任安然，索頭盤結牛頭上，到處為家不用牽。
柳柏花街到處如，犯人苗稼又何拘？橫沖直撞都無碍，窠臼掀翻無剩余。
夜半歸來月正中，三生石上草茸茸，太平休斬癡頑漢，一任橫吹鐵笛濃。
頭角未露一聲哮，自在縱橫去路遙，黑白始分牝牡相，生來柔順長靈苗。
順性今朝也受穿，何煩童子又加鞭，線索在手隨時轉，到處風光無掛牽。
踏著溪山便騁馳，朝行暮宿緊相隨，一回飲水一回脹，悠悠負載不辭疲。
堪悲烈性不回頭，幸得天生稟性柔，遍界落花忘踐履，烟云客路莫停留。
不分內外與中邊，束縛無拘意灑然，信步行來皆坦道，騰騰任運總無牽。
萬別千差性本如，超群惟此性無拘，一身負荷皆全力，本分何曾有欠余？
暫爾息肩臥云中，忽長新芽生意茸，引重致遠隨意適，個中獨步興偏濃。
忽忘管帶太虛中，渴飲饑餐處處同，物我盡捐知解凈，如日西升夜落東。
得安閑處且安閑，不留轍跡在人間，瞥爾英明了達去，踢倒銀山鐵壁關。
隔惱清聽絕無踪，形影孤寒照碧空，窗楞已過渾無事，又何精舍竹林叢？
青山綠水恣咆哮，四顧三回路轉遙，只管貪程為太速，何知日用犯佳苗？
才見牛兮驀鼻穿，麤浮習氣急加鞭，那時掘強橫馳走，把定繩頭好一牽。
四蹄今已息奔馳，放去收來無不隨，且喜鞭繩猶把握，牧童何肯自為疲？
溪山踏徧自回頭，熟處生時性漸柔，鼻貫一條成底事，不勞腕力暫相留。
左盤右轉碧溪邊，撇下鞭繩樂自然，幾度綠楊歸夜月，山童高臥竟忘牽。
掉尾擎頭適自如，縱橫脫略有何拘？悠然一曲寒崖上，短笛吹開物外余。
饑湌渴飲絕邊中，倦即和云臥草茸，驟步任教青嶂外，滿腔風月興偏濃。
人牛共住此山中，動轉施為絕異同，我本是渠渠即我，不知南北與西東。
牛無方所牧童閑，懶把虛名落世間，盡大地來無我我，不消彈指透重關。
人牛兩盡沒形踪，今古相酬劫亦空，本地風光一段事，歲寒松柏翠叢叢。
白牛在西面西，童子在東面東。
牛尚牛兮童尚童，童牛背向各西東，纖塵不隔何霄壤？曠劫來今枉自懵。
主人問牛所在，童子茫然失措。更有一人自西而來，以手遙指。
主忽向山童問白牛，山童罔措不知求，傍人識得牛蹤跡，指點山童急轉頭。
童子向西急走，田中多見牛跡。
堤回陌轉向溪西，一路深蹄間淺蹄，端的新知尋舊識，人牛到此兩無迷。
白牛穩臥田中，童子遙見歡喜。
行盡山村過水村，草中忽見白牛蹲，欣欣穩步方輕快，喘息初調與細論。
白牛從容起立，童子喜撫其背。
跋涉溪山豈憚勞？白牛頓獲價彌高，快心久別重相契，善撫從容喜伏弢。
童子閑坐石上，白牛飲澗自適。
牛適人閑卻瘦肥，風清月白久忘饑，幽香野綠盈山谷，幾度朝暉映夕暉。
夕陽在山，白牛歸宿，童跨牛背，吹笛自樂。
放曠騎歸世所稀，柳絲鞭影任風揮，山童吹徹無生曲，笛韻余暉入禁闈。
明月在天，牧童拍手自歌。
白牯渾忘無剩蹤，疏狂牧豎嘯孤峰，山河倒映蟾蜍轉，玉露泠泠光影重。
人牛俱不見，惟一圓相。
樓閣重重彈指開，本無余欠七般財，空傳五十三家丑，泯卻人牛大夢回。
童子向東前行，白牛相隨在後。
賣弄閑閑白牯牛，入廛垂手恣遨游，同流九界慈風度，心佛眾生無別求。