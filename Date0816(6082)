七、廣顯持功二：初、略標科敘前品分別聞說壽量功德，自此至、三品，廣顯聞持正宗功德，隨功淺深，有暫持、圓持、精持之序。次第廣顯，自暫持始也。言隨喜者，謂未能一心聽讀，如說修行，但隨其所聞，喜為人說，隨其所教，喜須臾聞，亦獲勝福，故為暫持功德。
二、依文正釋三：初暫持功德三：初、彌勒請問爾時，彌勒菩薩摩訶薩白佛言至而說偈言：世尊滅度後，其有聞是經，若能隨喜者，為得幾所福。
二、釋尊垂答三：初、明隨喜福四：初、自聞喜說爾時，佛告彌勒菩薩摩訶薩至隨力演說。
是諸人等，聞已隨喜至如是展轉，至第五十。
法會初聞，從師親授，其福最勝；隨喜轉教，則去山至所有及眾生，悉於中現。
若聲聞、辟支佛、菩薩、諸佛說法，皆於身中現其色像。
楞嚴云：浮塵幻化，虛妄稱相，妙覺明體，常自瑩然，含吐十方，循業發現，故得是體者無所不現。雖然，理則明矣，孰能證耶？昔者，阿難、大眾蒙佛開示，身心蕩然，得無罣礙，各各自知心遍十方，含容萬有，反觀父母所生之身，如太虛一塵，巨海一漚，起滅無從，了然不礙。此其證也。
三、重頌三：初、頌瑩凈爾時，世尊欲重宣此義，而說偈言：若持法華者，其身甚清凈，如彼凈琉璃，眾生皆喜見。
二、頌應現四：初、頌總相又如凈明鏡至余人所不見。
常自瑩然，含吐十方，余人不見為非己智分。
三千世界中至皆於身中現。
諸天等宮殿至皆於身中現。
諸佛及聲聞，佛子菩薩等，若獨若在眾，說法悉皆現。
雖未得無漏，法性之妙身，以清凈常體，一切於中現。
無漏性身離於分段，而常體不離分段，唯清凈故，能現一切。嘗觀毗盧十法界圖，見其相而不明其義，誦法華身根功德，聞其義而不達其相，今以二法合明，則妙相深義，觸處昭然矣。
六、意根四：初、總標復次，常精進至得千二百意功德。
二、別明三：初、深達以是清凈意根至通達無量無邊之義。
聞一句而達無量義，蓋無量之義不出一句。
解是義已，能演說一句一偈至皆順正法。
或一月、一際、一歲而演一句偈，由意根精了達無量義也。九旬談妙，蓋得諸此。西天歲分三際，謂雨際、熱際、塞際。四月即一際也。證意實相，則諸所說法無非實相，故不相違背，雖說俗事，亦順正法。
三千大千世界至皆悉知之。
由意清凈故，他心通也。所行，即循常心也。動作，即感變心也。戲論，即分別心也。
雖未得無漏智慧至亦是先佛經中所說。
為得意根清凈，實相與佛同體故。
四、重頌三：初、頌總標爾時，世尊欲重宣此義，而說偈言：是人意清凈，明利無濁穢，以此妙意根，知上中下法。
上、中、下，即三乘法。
二、頌別明三：初、頌深達乃至聞一偈，通達無量義。
次第如法說，月四月至歲。
即一月、四月乃至一歲。
是世界內外至一切皆悉知。
十方無數佛至於眾無所畏。
頌凈意運用，冥契實相也。
持法華經者，意根凈若斯，雖未得無漏，先有如是相。
結顯根勝也。
是人持此經至持法華經故。
結顯經勝也。此經純談諸法實相，開佛知見，故於六根功德一一發明，儻能脫去情塵，以清凈根照清凈境，遂見山林周匝禽獸鳴呼，醭鼻沾唇，殊形異意，無非實相，無非妙法，即一身而圓證，遍六處而常彰，本不欠虧，曾無窒礙，經文方便，駢旁開示，行人應須充擴悟入也。