宗門一事，始自如來雪山苦行六年，臘月八夜睹星悟道，為宗門見性明心之首創。繼則靈山會上世尊拈花，迦葉微笑，為宗門傳佛心印之正規。再則達摩西來，九年面壁，一花五葉，為東土第一代禪宗初祖。自此燈燈相續，法法相傳，大倡拈花，宗門鼎盛。如來教自漢而來，達摩禪從梁而始，由是禪教并行，勝負角立，互謗之聲蜂起，門庭之立競爭。今將謗端特略錄出，逐條解釋，免謗者多種惡因，聞謗者多培謗種，否則痛哉，自他俱害，福慧兼傷，只圖一時快口，豈防萬劫火坑？古云欲得不招無間業，莫謗如來正法輪是也。
宗門謗教有四：
謗云：一切經教，首由悟心，再可宏教。始傚世尊雪山悟道，鹿苑談經之先范，勢必先入禪宗，深悟心理，方為大功。果能先宗而後教者，教理之妙，皆從悟心流出，隨發一言，無不是教。
解謗曰：大悟者，唯佛一人，其他皆次之。能在末法世中，為人解說一句半句佛經，令人種大善根，擁護三寶者，此人即與如來現身說法無異。雜錄云：其人戒定雖羸劣，善能說法利多人，若人供養此人者，勝供十方一切佛。斯人不但與佛無異，足可勝過諸佛無疑也。
謗云：佛說一切法，皆為治病之藥方。講教者，善能說得藥方，倒背如流，與自己身心習氣尚未動著，依文解義，乘戒教人，利養名聞，終其身而不懈，似此，不但人之大病不能醫，及自己轉身之重恙將何能治？
解謗曰：如來經教只要有處可宏，有人可聽，宏教者盡量發揮，終身不懈，不顧他人解否，不顧自己昇沈，以利人為事業，以宏法為家務，不但今生如是行，及世世生生亦如是行，眾生雖廣，不難度盡，誠大菩薩乘愿再來人也。
又謗云：聽教者，學經之廣，記憶之多，盡畢生之能，只許是個讀藥方之學者，直到自己生死大病到來，滿腔佛法，一腹學才，不能醫治，悔何及乎？
解謗曰：學教之人盡一生能力苦學者，近時鮮得其人。只要將佛所說治眾生生死大病之藥方讀熟記取，觀機逗教，盡此一生，置身教海，別無他事，此人真法門龍象。次則能學一年半載，或一日半日，極至於學得一句半句者，現身為學地，佛法之良材，轉身為彌勒成佛之愛子，首會得度，幸何如之！
謗云：紙上學道，終是入海算沙，說食不飽，任是講得天花亂墜，終與自己沒交涉。
解謗曰：能在紙上學道者，終許是個道人，其為藉教明心何？假使世諦流布之庸人，逼他入海尚難，算沙其可得乎？說食不飽者，切望盡世間人說食，不容片刻間斷，極至於廢寢忘飱，說食不飽者，不求飽，只求說食也。如是，我佛之大法，將末世一切眾生一網打盡，快也何如！不愿入海者，不肯說食者，今日大有人在。
又謗云：如梁之云光法師，金陵說法，天雨寶花，不遵佛制，誤食牛肉。人問法師：食肉可有報乎？答曰：食而不食。轉身變牛，犂
耕鞭撻，識者問曰：今日可是疼而不疼乎？該牛聞之，雙眼淚流，如雨直下。
解謗曰：云光法師乃大菩薩現身說法，感天雨花誠非細事，今古可有一二者乎？更對於末世不信持齋之人顯示身後定獲果報，故示現身前食而不食，身後疼而不疼之鐵證，實是痛念行人，悲愍有加，令人知因識果，感報毫不差殊。慶哉！云光法師者，真顯揚密化之大悲菩薩也。
謗云：教下說得一丈，不如宗門行得一寸。一丈之說，如風過樹；一寸之行，點地實行。果能說之於口，行之於心，如是言行相應，何道不成？單說不行，如說過不改。
解謗曰：說多乃虛，行少即實，誠然。要知學得多，說得多，記得多，講得多，一則代佛行化，一則言說即行，此語人難盡信。類如大風過樹，樹不動，則言不關心，由風不動樹也。風既動樹，言必關心，不但口行，心口并行也，豈非鐵證乎？
又謗云：說得頑石點頭，不能逃閻君手。若能藉教明心，明心之法，不以說代之，必依明心之法行之，可得無咎。
解謗曰：講經、聽經、看經、拜經、疏經、注經、印經、請經，悉名為行。人果不信，且看晉之道生法師，因人謗一闡提人無佛性，道生法師言有佛性，爭持不下，道生法師即棄講入山。一日，思一闡提有無佛性義，對石立誓曰：一闡提若無佛性，石不能動；若有佛性，石即點頭。生公講到：有佛性否？頑石如人，點頭數下。如是，迄今有生公說法，頑石點頭之古語。言說即行，早逃閻君手，證驗者何？能說到無情之頑石點頭，閻君見之，駭得魂飛天外，恐閻君早落法師之手矣，明也。宗門謗教之伎倆不值一解，誠然也。
教謗宗亦四：
謗云：坐香門庭之人，盡是裝模作樣，外面說真禪，關門睡大覺，規矩之大，法則之細，一棒之疼，一喝之惡，誠不解也。
解謗曰：宗門一法，行之在人。欲了生脫死，成佛作祖，直令龍天擁護，舉世贊揚，為宗法師，為人天范者，唯禪宗為最。其他廛市之禪師，拋頭露面，足使世人譏謗，大好佛法因之牽連，加之鄉村之僧者，奇形穢跡，直聽聞士摧殘，整個僧倫為之毀辱。豈知宗門嚴范，向上傳持，大戒密修，身心寂定，語默動靜，細行威儀，慘淡經營，以道為念。黃烟離遠其身，牙刷香粉首遵其戒，破衲為棄世之榮，苦食乃續佛之行。忽然掉面，知犯心規，倏爾私言，愧違恒約，其他葷酒賭錢，世行之事，從未預聞。至此，方知小廟難安道念之身，竟住叢林，適合伽藍之范，循規蹈矩，作樣裝模，從今放手學人，大作宗門進取。欲修用心之法，必求棒喝加持，大規矩以制身，小法則而率性。要知毒棒之疼，打落千生重障；猛喝之痛，吼開萬劫癡迷。故古云七尺棒頭開正眼，一聲喝下息狂心是也。凡我同仁，共遵禪范，悉入宗門，遐邇贊為高超之士，檀護敬為福田之僧。再則日行用心之法，刻定時間，或行或坐，當有一定規矩，使身不亂，其心則安。如行香時，一則煆煉動中工夫得力與否；一則坐久成疲，必行動以振作精神；一則飯食經行，免身受困。行坐之利，曷可言宣？
又謗云：禪和子開口，不是糊說，便是亂道，如此看將來，佛法無人撐，一定還是倒。
解謗曰：禪宗行門，了無開口處，不但糊說亂道不宜，正說直言亦不許。何以故？語言道斷，心行處滅故也。人能達到道斷處滅處，何止末世之正法，實佛世之正法，何倒之有？
又謗云：甘作啞羊僧，反說僧中寶，問他用心處，只是把手搖。不識者贊他，必定有大道，堪笑宗門人，盡是做假套。
解謗曰：羊子啞口，一生不能叫喊，禪和子稱啞羊僧者，似嫌客氣。何以？該僧豈能一生無語耶？人問佛法不能答，或問經義不能辨，稱為啞羊僧者，大非也。實因參禪人首舍一切文字語言、佛經祖語、諸家著作，一舍乾凈。若舍不凈，名為雜毒入心，最障道念。可憐為道心切，多年不敢憶及之文字問答，今被不明真修行苦衷之人一問，不能稍答，急忙弄個啞羊僧的帽子，攔頭一砍，直使道念堅強，遠消人我，向道一會，工夫尚在。道念稍微之人，不能答辨，已大慚愧，再加一啞羊之謗，嗚呼！道念消亡，人我陡起，互相亂鬭，羊何能啞耶？再則工夫用到得力處，聞聲見色，如癡若呆，不識者以為做假圈套。悲夫！更有不通文字經教之禪者，亦不能輕視，一旦發明己躬大事，一口吸盡海水，一拳打破虛空，誠宗門常事，何可概論也！
謗云：末法澆漓，人心日下，有志僧眾趕急聽經學教，不可偏執修禪。習禪者，獨善其身，自尚難利，何能利人？當知五濁世人，正知淪陷，邪見轉深，若無佛教挽救人心，徧
地盡成黑暗。學教乃宏法利生，參禪獨修心利己。禪門之眾，不是大木瓜，即是來呆王、放參桶、磕睡漢，滿目皆是；被人一問，不是閉目藏睛，即是滿口支吾，將何以挽大教？復何以救人心？至囑學教人，不可錯入門惱，不但難成法器，反而有悞終身。
解謗曰：末法人心，正知者少，邪見者多，恰用宗教兩門之法治之，正當其機。何以故？教能糾正人心，開示正見，使不受五濁澆漓之世流轉；宗能空圣凡，了階級，使不受迷悟淪陷之境遮瞞，庶免悠游六道，展轉三途，豈不宗教兩宏，轉惡世而成佛世，改人心而成佛心？互相贊譽，何謗之有？
解謗曰：大木瓜、來呆王，此語實是，并非謗也。何以故？參禪人參到無念即無情，如木瓜似；無知即無愛，如來呆王似；放參桶，大似宗門關棙子。何以故？如心依身有，身依地有，地依空有；空空則地空，地空則身空，身空則心空，許是心空及第也。又如放參依桶有，桶依箍有，箍依木有；木空則箍空，箍空則桶空，桶空則放參空。果是心空及第，桶底脫落的漢子，可許叫個放參桶，否則顧名有余，思義莫及。
解謗曰：磕睡漢，非也。世人沖盹打呼，由根勞身倦，五陰蓋覆，正念被昏黑而沈沒於睡眠矣。參禪人遠塵離垢，不住身心，有記無記悉不憶及，不但身離，心亦離也。人若見之如昏睡，聽之若呼聲，非大有具眼者，不可同日語也。
昔四祖訪牛頭山懶融禪師，將到門，見虎，作怕勢。融云：還有這個在。
四祖在蒲團上書一佛字，請懶融坐，融曰：佛能坐麼？
四祖曰：汝還有這個在。
至夜深，懶融讓禪床與四祖睡，四祖睡下，一夜呼聲如雷震耳。懶融靜坐，一夜捉虱子，擲地傷腳，虱子哭聲叫喊，四祖在呼聲中聞之動念。
次早起時，互相爭吵，懶融云：我因你是客，讓床與汝眠，一夜呼聲不斷，令我眼不欲閉。
四祖云：我眠一夜，半刻未睡著，被你打叉，通夜不安。汝坐蒲團，忙捉虱子，拋擲地下，腳傷手跛，虱子哭聲如雷，吵得我不安席枕。
兩人嘲鬧不已，一位說打呼打叉，一位說虱子哭聲打叉。試問睡著打呼，聞得虱子哭，此磕睡漢，即宗下人，寄語謗者，可傚尤否？汝能做到呼聲中聞虱子哭，謗可得乎。
謗云：八萬四千法門，諸佛無量妙義，皆世尊親口宣揚，獨禪宗一法，自稱教外別傳，不知出何經典？大謬迄今，莫可言喻。又佛祖心法，傳至二十四祖師子尊者，該尊者遭難慘亡，法隨斷滅，後之續法，未是真傳。禪宗之源，流而復竭，何稱教外別傳乎？
解謗曰：禪宗教外別傳一法，由凡夫頓同佛體，不落圣凡階漸，超佛越祖，直透法身之大法。何以？未悟以前，不與教乘合，全教即宗；大悟以後，不與宗乘合，全宗即教。不與教合者，正用心時，掃一切法，離一切心，絕語言，空文字，專辦己事，何教之有？此名教外別傳之宗。不與宗合者，發明以後，立一切法，發一切心，隨機利世，何宗之有？此名宗外別傳之教。要知教該名相，必絕相以安名，乃如來正教；宗本無心，必離心而立相，乃達摩正宗。又宗外教外互相別傳，不容互謗者。宿植教因，聞教生歡；宿植宗因，聞宗生信。教因感發，必喜聽教宏經；宗因感發，必喜修禪習定。前種之麻，今必得麻，無復得豆也。尚望有志之士，聞得宗之教外別傳也盡力贊揚，教內同傳亦盡力贊揚，方許免謗法之愆。否則不但毀後果，正是毀前因，因果俱謗，感報之惡，令人吐舌。
復明教外別傳之事相有二：一、靈山會上百萬人天大眾敷坐聽法之際，如來欲傳心印，拈優鉢羅花舉示大眾，大眾默然，唯迦葉破顏微笑，徹悟拈花之旨。至是如來正示傳心，迦葉同時見性，如千里一箭，正投鋒尖；如遠拾一函，正合斯蓋。拈花微笑相同，傳心悟心相印，此正未開口前事，故云教外別傳也。二、禪宗旨趣，先離文字，即一切經典；再離語言，即一切言教，遠絕視聽，即可參禪，亦名教外別傳也。
解謗曰：二十四祖遭難，法隨斷滅等語，據歷代諸祖語錄通載，盡云非也。今將師子尊者前後三代略出：
第二十三代鶴勒那尊者，月氏國人氏，得法摩拏羅尊者。後行化至中印度國，彼國王名無畏海，崇信佛法，舍次子，名師子，投鶴勒那出家。因問答頓悟，即入佛慧。
是時鶴勒那尊者忽以手指東北問云：是何氣象？
師子曰：我見氣似白虹，貫乎天地，復有黑氣五道，橫亙其中。
鶴勒那曰：其兆云何？
師子曰：莫可知矣。
鶴勒那曰：吾滅後五十年，北天竺國當有難起，生在汝身。吾將滅矣，今以法眼付囑於汝，善自護持。乃說偈曰：
認得心性時，可說不思議。
了了無可得，得時不說知。
師子比丘聞偈畢，復問鶴勒那：我將遭何劫難？鶴勒那即密示之，隨入滅已，即後漢獻帝二十年己丑歲也。
師子尊者，中印度人。得法，游方至罽賓國。化度訖，欲求法嗣，遇長者引其子問尊者曰：此子名斯多，生下，左手捏拳未舒者已十余年，請尊者示其宿因。
尊者睹之，即以手接曰：可還我珠？童子即開手奉珠，眾皆駭異。
尊者曰：吾前世為一僧人，有童子名婆舍，為我侍者。一日，我赴西海應供，受齋之珠，交付童子，持之未久，死未交吾，今時還我，理固然也。
長者遂舍其子斯多出家，尊者即與受具，以前生名婆舍，今生名斯多，仍名婆舍斯多。
師子尊者向斯多曰：我師密有懸記，罹難非久。如來正法眼藏，今轉付汝，汝應保護，普潤來際。偈曰：
正說知見時，知見俱是心。
當心即知見，知見即於今。
尊者說偈已，以僧伽黎衣密付斯多，隨機演化，斯多受教，直抵南天竺，當中國魏齊王芳元始八年丁卯歲也。
師子尊者以難不可免，留罽賓國。時有本國外道二人，一名摩目多，一名多都落遮，學諸幻術，欲共謀亂，即盜穿出家衣服，潛入王宮，欣然曰：如事不成，即罪歸佛子。
二人計謀已作，事即敗露，王果怒曰：吾素歸心三寶，僧人何乃構害一至於斯？
即命破毀伽藍，袪除僧眾，復自秉劍至師子尊者所，問曰：師得蘊空否？
尊者曰：已得蘊空。
王曰：離生死否？
尊者曰：已離生死。
王曰：既離生死，可施我頭？
師子曰：身非我有，何吝於頭？王即揮劍斷尊者首，涌出白乳，沖高數尺，王之右臂，隨即墮地，七日而終。
師子尊者付婆舍斯多正嗣外，傍出達摩達，四世二十二師。師子遭難時，即中國魏之高貴卿公己卯歲也。
第二十五祖婆舍斯多，罽賓國人。遇師子尊者，顯發宿因，密受心印。後適南天，至中印度，國王名迦勝，敬禮供養。時有外道，號無我尊，與尊者論議，互相辯問，如是五十九翻，外道杜口無語，立即信伏。
正是時，婆舍斯多尊者忽面北合掌，痛哭曰：我師師子尊者此時遇難，實可傷焉！即辭王南游，達於南天，潛隱山谷。
時彼國王名天勝，迎請供養。王有二子，一子兇惡，一子和柔，長生毛病。尊者即說因果，王釋所疑。是時，斯多正與王談論，有咒術師欲私謀害斯多，即置毒藥飯碗中，斯多尊者知而食之，咒術師自反遭禍，繼即悔過，投尊者出家，祖即與受具。
後六十年，迦勝國王之子，名德勝，即位，復信外道，致難於斯多尊者。德勝國王太子不如蜜多進諫王前，請赦出囚，亦招王禁。王問斯多尊者曰：我國素絕妖訛，師所傳者，當是何宗？
斯多尊者答曰：王國昔來，實無邪法，我所得者，即是佛宗。
王曰：佛滅已千二百年，師從誰得？
斯多尊者曰：飲光大士親受佛印，展轉至二十四世師子尊者，我從彼得。
王曰：予聞師子比丘不免於刑戮，何能傳法後人？
斯多尊者曰：我師難未起時，密授我信衣、法偈，以顯師承。
王曰：其衣何在？斯多尊者即於囊中取出呈王，王命焚之，五色光騰，薪盡如故，王即追悔禮懺。幸喜師子尊者真嗣既明，乃赦太子，太子遂求出家。
婆舍斯多問太子曰：汝欲出家，當為何事？
太子曰：我若出家，不為他事。
婆舍斯多再曰：不為何事？
太子曰：不為俗事。
婆舍斯多曰：當為何事？
太子曰：當為佛事。
婆舍斯多曰：太子智慧天至，必諸圣降跡。即許出家受具。
婆舍斯多曰：吾已衰老，安可久留？汝當善護正法眼藏，普濟群有，聽我偈曰：圣人說知見，當境無是非。我今悟本性，無道亦無理。
說畢，不如蜜多聞偈，再啟祖曰：法衣宜可傳受乎？
祖曰：此衣恐身遭難，假以證明，汝身無難，衣謹保存，傳諸後世。不如蜜多聞語，作禮而退。祖即現諸神變，化火自焚。平地舍利竟高一尺，德勝王建浮圖而秘之，當東晉明帝太寧三年乙酉歲也。
世謗二十四祖師子尊者云：未傳法而遭劫難。今將師子尊者前後三世傳法事實敬謹錄出，俾明真相，力免謗者悞墜沈淪，否則謗人謗法之大過，誠自招也。
謗云：宗門一法，位太高，上、中、下之人不但不信，加之輕忽。不如學習止觀，念念佛號，足保無虞，縱講經聽經之人雖講各經，雖明各行，對于依經立行，非我所行到的。終身能彌陀為念，似為穩妥，否則恐難終身而行之。任是上根利器之人，聞可開悟，不過石火電光，承虛接響，光影門頭而已。又云：宗下人疏懶成性，不但不肯學習經教，研究文字，專事枯坐，貪孤好寂，稍一動著，即云打叉，似此，空過一生，難消信施，變牛變馬，豈奈飯債何？視此不久，將來宗門掃地也。
解謗曰：古今未了之人與不信之人妄言宗門事高而且上，根鈍之人不易達到，誠謬之特謬也。要知宗門一法，非正法，非邪法，非世法，非佛法，乃各人自己悟心之大法。是法最高上也有，最低下也有，虛空大地有，磚石瓦片有，諸佛眾生有，天堂地獄有，人與非人有，頭上腳下有，身內身外有，真如妄想有，有情無情有，人我是非亦有。嗚呼痛哉！各人自己最平實、最現成、最易得、最親切，一喊即應，一拖即來，一抓到手，成佛作祖的一個本來面目，反被不信之輩與不了之人雙手捧到高山頂上，置於幽處，直令人視之不見，聽之不聞。如有人問及，快言宗門法太高。可憐信力稍淺之人，太低尚不愿走，一聞太高，趕急回頭，望崖而退。傷心痛心！大哭流涕長嘆也！
如來一大藏教正為各人自己事，宗門用心一法亦為各人自己事。滿世間人對於一切事相信，但是自己事反不相信。世間一切事總可認真辦，對於各人自己事更不肯辦。不但不信自己，反用泥土污自己，復教人不信自己，令人用泥土污他自己。言念及此，不由淚下。可憐日用中造何業障，自不覺知，至爾受報，更不覺知，甘為輪回之客，愿做苦海之人，果能一覺回頭，置身彼岸，何樂而不為也？
要知大根器之人亦從不信自己而來，并非生來大根器人。能知過必改，從此聞得宗門法，即我了生脫死之大法；見到宗門人，即我互相助道之道人；到得宗門地，即我成佛作祖之圣地。自尊敬，亦教人尊敬；自力行，亦教人力行，可免轉生惡報。如佛生四子，即主宗、教、律、凈之四人。如來早知此四人性根各別，即設法度脫，或用飛機、洋船、木船、火車四乘運載，先後歸家。
宗門如坐飛機，教乘如坐洋船，律宗如坐木船，凈宗如坐火車。雖然坐處不同，先後必到彼岸。豈有坐火車人謗飛機，坐木船人謗洋船，或互相誹謗者？可憐四子是佛親生之子，四乘是佛親設之乘。謗乘者，即謗我佛所設之法乘；謗人者，即謗我佛所生之佛子。法從佛設，人從佛生，要知謗佛之過小，謗法之過大，因佛只說法，法能度人故也。謗之一字，何可得乎？
宗謗凈有四：
謗云：西竺彌陀，肇自韋提希請佛開導，為西天闡凈土之始；東土彌陀，始晉之慧遠結社往生，為我國開念佛之初。由是風行遍處，自晉迄今，盛行於世。所謗者，一句心佛不斷，尚有系念毫厘，毫厘系念，三途業因是也。況終日念佛，未曾一句從心中念出，即講話時，佛珠連響，名珠念佛是；若靜坐時，妄念紛飛，口急忙念，名口念佛是。其余行動睡眠，置彌陀於腦後，逢人所講的切，所信的真，所愿的確，直到行時，一曝十寒，朝勤夕懈，前念佛，後念妄，算來一天未有一時之切心念佛，此名散心念佛，不夠生西材料。
解謗曰：如多人落海，水內生涯，初則難悶，次則得過，繼則全忘在水，通身拶入，出海無期。內有一二人思求出離，回憶故鄉，念父母，想家園，行坐不安，朝夕如斯，念念不忘，既無居海之心，自有出離之念，久之必如所愿。不過念有真妄，出有遲急，果真猛然一念，自當立刻出離。如人念佛，終年終日懈之，忽遇正念現前，或八苦俱至，奮勇一聲佛號，直達西方有余。評曰：有心念佛，出海有期；無心念佛，出海無期。有心無心，較之霄壤矣。似此散心念佛，謗則有過；不信念佛，謗可無虞。何可概謗？
謗曰：念佛人一生向外馳求，不知佛在心，終日念佛，終是佛念，全不覺知能念的是誰。果若一念回光，忽然大悟，方知彌陀即是自性，極樂盡是唯心，故云見自性之彌陀，了唯心之凈土，是知心外無佛，心外無土。如有心境不能互融之人，謂不從信、愿、行念佛，或不持名念佛，云不能直達西方，誠謬之謬也。何以？信、愿、行非是資糧，持名念佛亦非身口，果能信、愿、行堅，再加資糧，持名念佛，盡從心念，例如人行遠路，衣食充滿，乾糧無缺，到家無疑也。
又謗曰：一句彌陀，從生至死念去，能得念佛三昧，敢保往生。否則數十年耽念佛之名，對於今生一生，廣行六度，深修萬行，培福修慧，開叢林，建道場，當執事，充行單，結人緣，培法種，如俗之戒殺放生，吃齋念佛，護三寶，守三皈，持五戒，一切培福修慧之大功德事，正是生西之資糧，急不容緩，最為重要，何忍單守一句彌陀，一路資糧盡失？不審彌陀經云不可以少善根福德因緣，得生彼國，此乃不辦資糧，或資糧不足，定不能生西方之鐵證也。
嘆近時人對於不可以少善根福德因緣，得生彼國，這一句彌陀經無人問津，亦不介意，不能深講，不使人知，直如無知之村夫要到北京，再聽人講北京怎好，更急得跳腳，此可以說信切。或有人問曰：既好，何以不去？村夫曰：我若不去，請你砍我頭去，寧死在北京，不愿回家。此可以說愿切。再有人曰：你既說去，何以不行？該村夫曰：好，明日就起身。可憐村夫，未出遠門，不知天有多高，地有多厚，身無多錢，又少衣單，抽身就跑，一跑千里，饑去渴來，渾不顧及，一心把北京事掛在心頭，不他顧盼，豺狼擋路，蛇虎纏身，亦不稍顧，只顧向前飛跑。請問這村夫信切、愿切、行更切，不能不贊許？豈料一直跑到地廣人稀，遠不見烟村，近不見宿店，前瞻後盼，孤此一身，進則無力，退則不能，請問不信辦資糧之人，不肯培福慧之士，此時作何感想？豈不喊天不應，入地無門？有死在極樂東邊者，名疑城；有死在娑婆西邊者，皆他界；有死在南贍部洲者，即老窠巢。死不一致，單信念佛，不信辦資糧之人，請多看此段，久之，或資糧之道爭先搶辦也，幸已。
解謗曰：未悟之士，分東分西；既了之人，何內何外？向外馳求，外不離內，內心念佛，何離於外？果能心佛俱念，自可非東非西。心佛一如，當即忘內忘外。既云見得自性，性非彌陀；了得唯心，心非凈土。何以？性本無名，何彌陀之名立？心本無相，何凈土之相生？如無信愿行，只在心上持名念佛者，易到一心不亂，打成一片，正禪凈兩門出路。何以？由散心念佛至一心念佛，後心佛互念，再心佛一如，皆屬有心念佛。由有心念佛，念到無心念佛，無心念到心空佛極。地一聲，轉身過來，覿體承當，見自性之彌陀也是，見性明心也是，見自本來面目也是，此乃一心念佛，開悟之捷徑也。
又從信愿行，由散心念到無心，正是一心不亂。何為無心？無世間心、無出世間心、無二心，只是一心，故名無心。若有此心，顛沛必如是，造次必如是，生如是，死如是，嗔如是，愛如是，此名念佛三昧。有此三昧，前後際斷，保持一心，悠游終日，報盡往生，直登上品，此一心念佛，生西方之捷徑也。總之，打破一心，親見自性；保持一心，親見彌陀，毫無差謬。其余一路資糧及善根福德因緣，宿先造就，雖今生未辦，而由多生以來，足植深厚，今各現成。如過去世中未深修積，今生欲赤手空拳往生者，無有是處。
要知生西方，貴在心生，非身口能生。口念佛則心粗，心念佛則心細。粗則佛難入心，細則心易憶佛。若專在身口念佛，身在病恙，口有言談，念有間斷。能心憶佛，心記佛，心念佛，是真執持名號，是真持名念佛。近時有人默念者即阻之，云是念宗門之佛；出聲念者即喜之，云是念西方之佛。至是宗門，真不念佛。何以？穿衣吃飯尚嫌打叉，念一聲佛，工夫早已間斷也，不誠然乎！
謗曰：時人妄稱永明壽禪師四料揀為贊凈土之鐵證，云：有禪有凈土，猶如帶角虎；無禪無凈土，銅床并鐵柱；有禪無凈土，十人九錯路；無禪有凈土，萬修萬人去。今撮四料揀各前兩句評之，禪凈兩門，行決定別，參禪要成一團，念佛要成一片。一個團中，若毫有念佛之心，兩心不能成團；一個片中，若稍有參禪之念，早為兩片。有禪有凈土之法不能行世，明也。盡世間僧俗等人，無禪無凈土者，多如牛毛，銅床鐵柱之廣，恐難一律收容，請作此語之人細思量看。如是無禪無凈土之法不能行世，明也。
經云十方諸佛慧，皆由禪定生。八萬四千法門，唯參禪一法獨標最上。古及今來，由參禪悟道者，不知凡幾，何錯路之有？要知錯路，必有錯人，可能指出一二參禪之人，必借念佛之力方能開悟，諒難尋覓。如是有禪無凈土之法不能行世，明也。當此末法澆漓，佛難挽救者，唯念佛一法，首當其機，何止無禪有凈土，萬修萬人去，滿世間人修，滿世間人可以去，安能加一禪字為比較優劣乎？果能專修凈土，不見他法非，不睹他人過，直使千年萬載行去，足可為一切法門之領袖也。能如此說，足可雪永明之冤，贖作者之罪。
雍正專選禪宗超群出眾之人，以永明延壽禪師為古今天下第一大善知識，載入大藏。加之永明宗鏡錄、萬善同歸、心賦、自行錄諸書，多人查考，未見有此四料揀，惑世駭眾，瞎人天眼，誠為鬭法之窠巢，今後之爭柄。不但實無此料揀，縱有永明四料揀權設，不過一時對病發藥之用，病去，藥即當除。如人生病，非用砒礵不能治，用之，病即全癒，豈有認定砒礵為治一切諸病之藥耶？正是聞涂毒鼓聲而死者，大有其人，尚望後之來者切勉戒焉。永明為法眼下天臺韶國師門徒，乃宗門杰出之偉人，望讀者深思之。
解謗曰：四料揀是則盡是，非則全非。可憐今時人者，任是將錯法辯正，望其力而行之，非法改善，使其從而樂之。誠不然也，人之習慣，自始迄今，不但錯謬之法不行，及不錯謬之法亦不肯行。悲乎！較之謗與不謗，負勝不難立見。能謗者，因信自法而謗他法；不謗者，因自無法，何謗他之有，明也。前之四料揀之設，由切信念佛產生，內中不知，信之功小，謗之過大，各起爭端，互相誹謗，今既解除，可免無咎。
謗云：念一生佛，要待死後往生，方能結束念佛事，此是古及今人未曾睜眼的實看到念佛之人一直向西念佛而去。及至死時，有言異香滿室者，有言天樂迎空者，有言預知時至者，有言彌陀來引者，雖有確實根據，必以念佛真切與否為目標，何能概論？
解謗曰：念佛人對於往生數難，能有把握，雖不親見往生，而實有往生正行者。如是終日念佛，能一心不亂否？遇順逆境，佛聲還在否？重病到來，佛未忘否？夢中，佛還念否？念佛有此四種辦到，斯是往生實行。何以？此數種正是臨終舍身受身之重要關鍵，能一心不亂，即生西之主人。順逆境來，佛聲在念，即八苦至時，遠而即散；重病到來，佛未離念，即臨命終時，不被身心轉動；夢中佛聲，未離佛念，即是生西途中，了無阻滯。有此四種，無缺無少，直見彌陀，品位高上，無疑也。
凈謗宗亦四：
謗云：念佛之人全仗佛力加持，有進無退。遇事難時，一句彌陀自解決之，亦不覺知。口念佛，身禮佛，心憶佛，身口意三業，全是佛成。可嘆宗門人，自相矛盾，名云辦道，自何有力？若趁自力，不仗佛力者，不但道念難成，眾業尚難消滅。
解謗曰：得自力，得佛力，與不得力者，在此試驗看。念佛人自力保持一心不亂，又仗佛力保持一心不亂，一心之佛，從無再亂。參禪之人全仗自力，不假他力，能究竟佛是誰念的，不許片念走作。類如禪凈二人經行至熱鬧處，參禪之人瞬目觀心，威儀整肅，對於極美色相現前，即時收拾視聽，以自力工夫提足，如是外無聲色，內無塵染，工夫全在；念佛之人一向是仗佛力為人，對於極美色相現前，佛能令心不動，佛能令眼不見，佛能令心不亂者，真有仗佛力維護。不然，隨聲逐色去，可乎？瞞人得，恐瞞己不得也。不但佛不能念，連心被聲色拖去了，再想念佛也大難，此際正是仗佛力之要關。佛若不替我收視聽，不替我離聲色，何仗佛力之有？前已在鬧境中念過佛，有自力，有佛力，當各自知。且曰佛被境遷，當仗佛力，以成一心不亂，如因中一心多心，隨業流轉，無仗佛力實據，果上欲仗佛力者，為何如之？
謗曰：縱許宗門下人辦道，轉身還要償宿債，幾十年苦行禪定工夫，忙到開大悟後，前所造罪竟不能免。不開悟，不能免，情所固然；開大悟後，不能免，誠不解也。
解謗曰：此謗迄今未有人解釋者，疑誤退墮當不在少。萬不可以說生西方是逃宿債，不生西方是償宿債。釋迦如來難道未生西方？阿彌陀佛難道未生東方？生西方者再來東方，前所造之業毫不能免，必一筆一筆還清，至成佛時尚有九惱之報。雖然，顯示不為無因，生東方者眾罪報畢，轉生西方，成佛利生，尚有九品之憂。雖曰佛事，不為無因，九品往生，據大彌陀等經云：深修禪定，愿生西方者，舍此報身，生上上品，頃刻花開，見佛聞法，不落時間。又有念佛三昧之人，死後生蓮花中一晝夜，花開見佛。有死後生蓮花中七日夜，花開見佛；有死後生蓮花中四十九日夜，花開見佛；有死後生蓮花中六大劫，花開見佛；有死後生蓮花中十二大劫，花開見佛。
隨生高下不同，時間長短不一，此乃念佛人之業障輕重，行愿深淺故也。類如空懸一絲，遇風揚之，必高而上上；絲系微塵，必高而難上；絲系草木，必無高上；絲系磚石，必沈墜下，勢所必然，明矣。但娑婆世界，成二十小劫、住二十小劫、壞二十小劫、空二十小劫，共八十小劫，在極樂世界為一晝夜。極樂世界過一晝夜，娑婆世界過八十小劫；極樂世界過十日夜，娑婆世界過八百小劫；極樂世界過一百日夜，娑婆世界過八千小劫；至於極樂世界過五百大劫日夜，娑婆世界所過之大劫，恐難思議。可憐下品下生之人在黑蓮花胎中，要過極樂世界十二大劫方可花開見佛，較上上品一生見佛，懸遠之殊，真令人嘆也！警告念佛人，急用上上品功夫，見佛聞法悟道，萬不可再事恍惚。
試問九子出外，一子先回，父母喜否？諸人答看。先回者喜，後回必憂。悲乎！末後見佛之人，經過時間之長，見佛聞法之後，得益悟道之遲，直令出格志向之高人在所不為。若能信得，假使百千劫，所作業不忘，因緣會遇時，果報還自受。不問你生在那一方，自己借債，逃到天外，會遇之時，定必還他，不還，終被債累。參禪人未悟時能還宿債，誠為出世高見；大悟以後再還宿債，誠為脫縛高人。大悟之人只求債還，別無他事。不過借債時利重，還債時本輕，一還即了，不再借債，復何以償宿債為辱乎？任是東西佛祖，因中尚將宿債還清，我何人也。若謗宗門還宿債非，與謗佛祖何異？
謗云：三界無安，猶如火宅，世人不思出離則可，我僧界中之宗門禪子不辦出三界事，為不可。三災八難，五濁頻侵；生老病死，穿梭返復。不畏沒身火窟，漫言辦道參禪，何謬之甚？不如一句彌陀，享西方七寶成之地；半聲佛號，遠娑婆十萬億之程。蓋世之樂，何如極樂？盡世之苦，莫如娑婆，何不惺惺哉？
解謗曰：宗下人正在盡人畏懼之世，不舍參禪，悟道之後，亦不離苦濁世界。何以？火宅之輩，長期沈沒，出苦無期，稍有仁心之人，慘何忍睹！必具有一眾生不成佛，我不成佛之志愿。眾生隨四生六道往返，我隨眾生之後，正如你生我生，你死我死之決心，非將眾生追出十界之外不可。由是不舍五濁世人，不貪西方極樂，直使娑婆界盡，我還不離，恐防再生眾生，復行此度。
謗云：去圣時遙，佛法將秋，釋迦過去，彌勒未來，其中無佛出世，圣賢隱而不作。我等何不趕急設法，親近阿彌陀佛，見佛聞法，享受安養之樂？何苦忙忙碌碌，不顧前途，甘墮輪轉，何愚之甚！
解謗曰：此語獨善其身可以，念眾生苦，發菩提心不可以。當知我之生死，只求佛遺之教法，依法修行可了，佛不能替我了。任是彌陀、釋迦、彌勒現身我前，我若造業，三佛不能阻我；我受惡報，三佛不能替我；我有生死，三佛何能與我了耶？現雖末世，佛之大法猶在，如法行持，豈不直下承當？若處此初有之末法，往求他佛說法，雖秉佛囑，未免繞道太遠，恐成虛設。果此世界真至末法，不聞佛法之名，不見佛經之字時，我尚可代佛宏化，續末法之佛法，依法行道，不令斷絕，誠為釋迦之愛子，娑婆之救星。凡釋迦如來之佛子，當發此愿，當具此正見，直期紹隆佛化，度苦眾生也。
又謗云：念佛人今生一生念佛，死後定生極樂。可憐參禪人，苦一生的禪，至死腳忙手亂，死後更不知去向，又無樂土可生，又無天堂可到，不是牛胎睡覺，就是馬腹安身，或是隨業遷流，毫無把握，良可痛也！
解謗曰：此謗從凈土家人說出，因念佛人至死有極樂可生，參禪人至死無何處可住。起謗者，本擬謗人，而反毀己。何以？念佛人單止念十萬億佛土西之阿彌陀佛，能生與否，尚在語言中，究實有無生西之鐵證，更屬茫然。果能念到東西不辨，自他全空，不見有彌陀，不知有凈土，世內世外無著，心內心外不住，從生至死，只有此句彌陀，可許西方在掌握中，能如此利己，再可以教人，斯為上上根人念佛也。
參禪人所生者，今生參一生的禪，至死不離一句念佛是誰，生則不離佛法家，死則不離佛性地。若今生參一生的禪，轉身不能生佛法家，另生別處者，其念一生的佛，轉身必難生極樂地無疑也。果有如此之生，種麻定當得豆，豈有是理乎？參禪人要生佛法家，為何？因有信佛法之父母，輕世重道，易許出家，必滿自幼出家，童真入道之先愿，能愿生生出家，世世學道。一旦發明己躬大事，直使娑婆世界之東方也去生，極樂世界之西方也去生，十方上下一切諸佛世界更要去生，真為我修學處，為我利生處，何區區執著極樂世界之一佛土也？
廣而言之，為利一切，至心參禪，即是正行；為利諸己，一心念佛，亦是正行；一切法門，佛親口說，悉皆正行。貴在行人一行到老，老而病，病而死，死而生，萬不可一念離正行。直使前因後果感應道交，不期然而自然也。若虛當其名，不真行其實，徒托空言，不但不生善處，善因反遭惡果，其何以救乎？強爭勝負，單說不行者，切宜戒之！
謗云：大戒沾體，置身方外，古云：五夏以前，專精戒律；五夏以後，聽教參禪。等到戒牒隨身，即是飯票；戒鉢到手，便是飯盂；傳戒之錄，即是鐵證，證明我是佛子也。高上者，棕笠子、破衲襖、方便鏟、拗蒲團，赤腳科頭，沿門托鉢，終其身而行，斯足可為末世規范。次者，齋難清潔，老酒假稱治病；律未嚴持，根本五戒尚非；紙烟常伴其身，牙刷何嘗離口；談問戒相，只言識字不多。世諦如何，可說文章大雅，持戒之非，日趨一日，悲乎痛哉！
尚望宏戒法之師承，痛言開導，愷切說明。其困難者，正受戒時，經懺堂皇，戒子正事，難暇顧及。懺摩說法之際，有說得清而且切者，有說得快而且低者，有說得聲音不懂者，使聽戒者側耳難聞其義，全堂只聽其音。嗚呼！一期戒滿，半句難收，其過在受戒時而未得授戒之真傳也。傳戒叢林能令學戒人得真戒度，擴大期間，二旬講沙彌戒，二旬講比丘戒，二旬講菩薩戒；六旬三戒，深義朗然。誠宏揚尸羅之正范，大闡戒度之真科，方不負佛滅度後，以戒為師之佛囑也。宏此戒之功，與佛無二，因戒與佛同故也。
解謗曰：世人持八關齋，守一夜戒，尚因戒感生天。古有醉中削發，夢披衣，尚報應真之果。今則心持大戒，身著袈裟，豈有落後之談？人能聞得一戒字，終懷出塵之志，定有入道之時。況堂堂比丘，為世福田之僧相，見之者如佛敬，聞之者若佛尊，要知好僧人尚有不及之處，丑衲子足有不測之深。拗蒲團，吃鉢飯，聊作僧中道貌；吃紙烟，喝老酒，無妨逆化人天。
若云戒相，非授可以能持，如不顯揚，無以進化。要知無作圣戒，菩薩持二乘之戒名犯，二乘持菩薩之戒名違。誠戒在人宏，持犯皆從行得，豈偶然也？又云六旬三戒雖善，不如持犯全蠲。如有能持無上無作之寶戒者，夫復何言？戒之一字，任是十方三世一切佛祖，終難逃乎寸步。十方法界由持戒而成四圣，由違戒而墮六凡，世出世間，最大莫過於戒也。
謗云：宗門下大話滔天，連諸佛之圣戒全不顧及。捉虱子，弄蚊蟲，習成慣伎；燙臭虱，灌螞蟻，竟犯吉羅。反言大法全提，置犯持於度外；傷心害理，破戒行於律中。諸佛戒海，難容毀禁之屍；律度科分，當貶無間之地。一任頓超空外，難逃有日之天，不日小鬼追來，閻王拍案，不尊圣戒之輩，將何以免之烟城？誠畏之特畏也。
解謗曰：禪宗首先由戒而定，從定而慧，三學頓修，漸成無漏。大法嚴持，守持無持之圣戒；宗關打破，持破不破之律儀。有情之蛆蟲，無情之瓦礫，尚達無生之旨；頓守之心儀，漸持之身律，豈陳越范之虞？要知悟本無生，何生可犯？迷時難覺，在覺何持？如是守佛戒於犯持之外，了性空於大律之中，直使閻君合掌其傍，小鬼不容其側，蕩蕩乎佛戒，巍巍乎嚴持。宗門守戒之人誣作難持之士，其何謂也歟？
上陳宗、教、律、凈四門，首由宗謗，次各互誹。廣錄贅煩，不遑枚舉。作此謗論，豈不無謗反令人謗，有謗反令人加謗者？非也。永嘉云：任他謗，任他非，把火燒天徒自疲。此語雖是，試問謗者、非者可有過乎？縱如燒天之火，不能燒人而反燒己，解謗之意，不許燒人，不許燒己，直達互相贊嘆，各行各道，我愿足矣。
永嘉云：聞說如來頓教門，恨不滅除如瓦碎。此互謗之端也。永嘉又云：圓頓教，沒人情，有疑不決直須爭。莫謂山僧逞人我，修行恐落斷常坑。斯解謗之端也。宗、教、律、凈四門，如佛一人，宗是佛心，教是佛口，律是佛腳，念佛是佛身。豈有身說腳非，口說心不是之理？要知如來救度眾生，以此四處成為佛身。眾生界空，佛尚不存，四處安在？能領會得，性空世界全是眾生離垢而成，水月道場盡是諸佛悲愿而立，諸佛為離垢而處眾生界內，眾生仗悲愿而來諸佛海中。一旦性空界隱，水月輝潛，尚無佛生之名，何有其他之實？果能直下承當，定作人天宏范，大闡如來戒法輪，度盡眾生成正覺。
參禪一宗，直達當人本來面目之重大關鍵，最直捷，最便宜，最穩當，最平實，世出世法，無逾此也。今人指定穿衣吃飯，屙屎放尿為最易事，不思尚有一二之難，人向不知。何以故？穿衣有冷暖之難，吃飯有饑飽之難，屙屎有緩急之難，放尿有濺衣之難，如此數難，在人類中竟不能免。又云伸手動腳，低頭合掌，為最易事，亦有數難，更不易知。何以故？伸手有礙物之難，動腳有物礙之難，低頭有俯仰之難，合掌有高下之難，果能在微細中依其準繩，不偏不中，如法行到，是為大難。
近人指定念佛為最易事，內中數難，人尚不知，知亦不覺者。何以故？生西之法，必舍此身，生彼華中，有何把握，是為最難；由信不實，忽生疑城，到極樂難；由愿不切，忽生下品，欲生上品，一生見佛，是為甚難；由行不真，一生念佛，不能成片，生西方難。有此數難，嘆哉！垂只手之彌陀，接一心之眾生，豈奈難何！宏教之法師，能事理圓融，教觀不二，言行相應，機教相投，以利生為懷，以宏法為行，誠自他俱利，何難之有耶？如觀照般若未修，文字般若未學，實相般若未悟，則理事難融，機教難徹，必招入海算沙之嫌，說食不飽之謗。持戒之律師，不達無作戒體，性遮持犯之旨，必僅於身外之律儀，戒中之名相，雖曰無犯，心戒常違，必招戒止生天之譏，戒為不墮之利，欲達無上金剛寶戒者，不其難乎？其他一切法門，以此類推可也。
獨禪宗旨趣，為諸佛母，為萬法師。釋迦雪山睹星悟道，迦葉見佛拈花悟道，東土神光安心悟道，及至臨濟還拳悟道。易之如反掌，快之如掣電，迅之若彈指，速之若瞬目，不勞動步，不費工夫，誠易中之再易也。從上諸祖皆由禪定悟入者，了生脫死，證大涅盤，開叢林，建道場，廣度群品，非悟心地，不為大功，參禪之益，范圍極廣。類如心是黃金，身亦黃金，真如妄想亦是黃金，咳嗽吐痰亦是黃金，男女老幼亦是黃金，天堂地獄亦是黃金，虛空大地亦是黃金，草木叢林亦是黃金，有情無情更是黃金，任他有打破虛空之力，不能出黃金一步。
又如自心包羅極大，十方法界皆在心中，四圣六凡皆在心中，語默動靜皆在心中，牛馬豬羊皆在心中，蛆蟲螻蟻皆在心中，世法佛法皆在心中，空內空外皆在心中，地上地下皆在心中，任他有踏翻大地之能，不能出自心一念。其所謂黃金之喻，自心之法，法喻并明，心力參究，深修禪悅，方能領會，不然恐多一明字。要知黑暗是病，明白亦病，真禪之旨，妙在暗明，未悟以前云暗，大悟以後謂明。正如宗門之程序，由迷而悟，由小悟而大悟，大悟而徹悟，徹悟而後真修，故云悟後起修，即真修是也。至此，明暗之病全蠲，迷悟之途路絕。今在未悟以前，謹將禪路廣設百法，每法事實詳細指陳。
一、發心學道；二、愿住叢林；三、立決定行；四、棒喝難挨；五、規矩難學；六、身心不安；七、委屈難受；八、習氣難除；九、跏趺難坐；十、六根難收；十一、請示用工；十二、厭住叢林；十三、樂處深山；十四、不喜培福；十五、不真修慧；十六、不愿常住；十七、易犯規矩；十八、喜舍一切；十九、奮勇發心；二十、身心純熟；二十一、不信參禪；二十二、疑法；二十三、疑人；二十四、擬退；二十五、追悔；二十六、慚愧；二十七、起信；二十八、聽可領會；二十九、覺有相應；三十、自愿用工；三十一、忘疲；三十二、疑情不得力；三十三、身心悶燥；三十四、退心陡起；三十五、受人勸服；三十六、妄心暫歇；三十七、身外暫忘；三十八、覺身輕安；三十九、住枯靜處；四十、妄自穿鑿；四十一、專好詩偈；四十二、不愿深進；四十三、提起用；四十四、功能除妄；四十五、功能除睡；四十六、落堂自在；四十七、妄自承當；四十八、戒道時非；四十九、心法俱寂；五十、得少為足；五十一、生心用；五十二、有心用；五十三、散心用；五十四、把持用；五十五、得力用；五十六、放心用；五十七、親切用；五十八、間斷用；五十九、粗心用；六十、綿密用；六十一、不間斷用；六十二、細心用；六十三、離法用；六十四、無心用；六十五、真心用；六十六、轉身用；六十七、同體大悲；六十八、代眾生苦；六十九、慈心與樂；七十、愍念眾苦；七十一、學菩薩行；七十二、布施；七十三、持戒；七十四、忍辱；七十五、精進；七十六、禪定；七十七、智慧；七十八、喜舍；七十九、愛語；八十、利行；八十一、同事；八十二、立向上志；八十三、除懈；八十四、恭敬；八十五、供養；八十六、贊嘆；八十七、隱惡揚善；八十八、除謗；八十九、息諍；九十、三常不足；九十一、勸住叢林；九十二、發心作事；九十三、喜作清眾；九十四、愿當行單；九十五、知因識果；九十六、發大誓愿；九十七、事理用；九十八、化導用；九十九、他受用；一百、自受用。
第一、發心學道者，舉世僧倫，受戒可以，朝山可以，對於修行學道一事，獨不可以。何其怪耶？自出生以來，受家庭習慣深加纏縛，不思舍離。加之順逆之事交逼，苦樂之境相侵，宿因感動，善根稍熟，系有出俗之心，竟作披緇之舉。
將入師門，授以應赴之經懺，加以趕快之佛事。午夜熟讀，寢食俱忘，欲精其事，擬過其人，喜有終身之業，而終其身也。哀哉！痛哉！孰知錯入門墻，隨流打混，終日空忙，竟不知有康莊大路，坦蕩叢林，甘染小廟習慣，竟作經懺僧人，弄得一身灰頭土面。
常思一日之佛事，難買一盒香煙，趕了一夜之苦辛，不夠一斤葷菜。奮然立志，脫去樊籠，訪道求師，心難終日。世塵之心將盡，為道之念始萌，一遇行僧，即行苦拜，或授念佛，或指持戒，或勸學教，或教參禪，直使一日求師，千日學道，斯僅為出家，一生終了之苦行，於庵堂，於小廟，或會館，或祠宇，徧
俱有之。此輩行人，世具多數。
第二、愿住叢林者，叢林為十二頭陀中第一頭陀，梵語阿蘭若，此云寂靜處，或云無女人處，又云僧伽藍，復為十界圣賢聚集處。受戒之人，首由堂師多方開導，次聞前輩贊住禪堂，如是發心，修整衣單，購備鞋履，思維打聽，百計難成。欲學經教，字墨缺如；擬去朝山，又少路費。才聽天甯之好，又想天目之奇，常聞金山之腿子難熬，久知高旻之長香難坐。大好蘭若，欲住式微，進退為難，旁惶終日。忽遇鄰僧百般指示，授以正路，教以方針，胆
敢前行，一切不顧，將到山門，心慌腳抖，客堂一進，面赤身呆，執事見者，一吼之曰初參，再吼之曰半吊，其不聞乎規矩之嚴，殿堂之緊，往返不聞其聲，坐臥必遵其教。
有志於道者，漸定其心，次舒其見，規模次第，逐漸了知，胆
既大而心寬，事將熟而志固。無心於道者，如雀進籠，身難安住，所見盡不稱意，所聞悉是駭人，胡竄亂撞，黑地昏天，百計私逃，竟難如愿。其盤膝也，寬如鍋腔，高如茶桌；其跑香也，行如跳舞，居若防賊。隨眾打混，忍苦過活，暗地流涕，瞞人哭泣。一聽執事吼聲，全身肅靜；將有道朋勸誡，滿面生歡。宿有道因者，今遇斯緣，果將成熟，三五十年，居如一日，般若之種，成佛之根，益加深厚；宿無道因者，助遇勝緣，因隨果熟，熏修煆煉，大器堪成。今修勝因，未來勝果，生死之道修也，涅盤之道明也。
如是，非住叢林不能培其佛因，非住叢林不能成其佛果。否則因地不真，果遭紆曲。要知叢林為三寶主體，亦為辦道礎基。叢林衰，正法無從久住；叢林興，三寶為世福田。古云：能發心住叢林，三五十年不犯一毫苗稼者，此人具大福報，有大正因。又云：若在深山辦道，不如叢林睡覺。誠哉斯言也！大凡住過林下之人，出外行腳，城市鄉村，人若見此威儀細行，舉動語默，非常可比，直令世人信而敬愛，使一切善男信女，培福德無量，種善根無量。仰愿當世聞人，信佛長者，必盡力護持，不稍岐視，功德之大，世無可喻。人能生住叢林，死入塔院，不但過去父母超昇凈土，現存父母增福延生，及自己深入堂奧，其愿足也。
第三、立決定行者，既為道來，必先立行。行立，其道雖行，其心必亂。何以故？要知無始以來染習深厚，今生所作，加倍純熟，終日隨世遷流，順心樂受，了無阻礙，稱意樂從。今既出家，習慣之熟已受刺激，再加立行，行與習違。違逆者何？類如心向喜葷，今逼吃素，不是飯吃不飽，就是菜無油。種種違意之事，迂迂逼積於心，一覺行立，心自紛亂，勢所必然。行一切事，以此類推。凡立行之人，知向所行鉅細各事緲無標幟，亦無體制，今於立行念中，鑒其各事，無端倪者，檢而理之；有條理者，新而合之。作事似較前有方，動念似較前有主。至爾動靜閑忙皆從行得，果能得其行之受用者，其心自不混亂，其身自不妄行，其事自不錯謬，如是行能制事，一也。
再加定行者，既定之行，任死不移，任生不改。天地能動，我行不動；虛空能空，我行不空，是名定行。凡所行事，及所立行，各不相礙。心愈亂而行愈堅，身愈危而行愈切，事愈敗而行愈高。行能改惡心向善念，行能轉病質成肥身，行能化兇險為安寧，斯名定行能制身，二也。
決定行者，雖云行能制事不亂，行能制身清安，行能制心一處，何若無事可亂，無身可安，無心可制，三也。從這一決既定，放手直行，忽到水窮山盡，人法雙忘，轉過身來，方知決定行三，了身心世。要知決定行之妙者，在林下三五十年，苦心於道，敢保立見也。
第四、棒喝難挨者，大凡有志行人，必先徵究其去向，次研其住止，再審其家風，然後直從其道。當思世間之學，不出孔子遺教，諸子百家，咸皆包括。出世間學，先離情識，再掃圣凡者，必首明離情之法，絕識之方。要知情因愛有，識由妄生，情識二字，圣凡所關。實因情不能空，六凡展轉；識不能了，四圣歷然。不妨將此二字，舉令世知，直使畢世之才，高明之士，能將情識二字作一解釋，設一除法，為一嘗試。可以另立了除之奧，除之了之，我可樂從其學，仿傚其法也。舉世既無掃情之能，亦無空識之妙，定依古人棒喝之道行之，方不負修行之志。如是鉢囊高掛，以悟為期，欲求去情識之學，先求吃棒喝之道。
須知情關嗔愛，識鎖悟迷。盡世間人，易愛易嗔者，皆為情所覆；能迷能悟者，亦由識所羈。如是痛棒一巡，情飛空外，嗔愛何在？猛喝一聲，識影全消，悟迷何有？每有初學之人不了助道之法，云：有道可學，有心可用，一生大事畢也，何用香板打之若孩童，大聲吼之如赤子。規矩之難，為用心之障；開示之多，為行坐之煩。試問有此見解，莫若居山，或住小廟，如斯錯會，諸佛聞之流淚，祖師聽之傷心，龍天知之蹬足，神鬼知之捶胸。不思我佛世尊雪山修道，六年寒苦，一麻一麥，如此精勤，勝過棒喝之惡，規矩之難，開示之多，不止千萬倍也。二祖求法，白雪齊腰，尚呵之曰：輕心慢心，何聞其道？遂至紅血齊腰，方為說法，能不勝禪堂之委屈千倍乎？臨濟受黃檗之痛棒三頓，尚且劈破面門，恐超今時萬萬倍之委屈也。
不然，直使禪堂之弊，循情應對，禮節歡呼，情也；問答語言，神會見解，識也。許有破空之能，不若禪堂一棒，一棒能破此情；任有沈地之力，不如禪堂一喝，一喝能離此識。故云：七尺棒頭開正眼，一聲喝下歇狂心。又云：香板頭上出祖師，大聲喝內出菩薩。能有佛法知識者，求善知識打，請善知識喝，一棒打除多生情垢，一喝震了歷劫識昏。欲住禪堂，若畏棒喝，其住者難久；若有禪堂，暫離棒喝，其禪堂莫存。禪堂，為世出世之舟航；棒喝，為了生死之利器。欲成佛道，當住禪堂；欲了生死，必受棒喝。禪堂棒喝，其為母也；見性成佛，其為子也。故諸佛指歸於禪室，歷祖盡出於斯宗，誠不信乎？
第五、規矩難學者，規矩為世出世之最大法綱。規者，為之繩墨；矩者，為之角尺。長直非繩墨無標準，方圓非角尺無的范。故古云不依規矩，不成方圓是也。又如伐樹，欲取其直，先用繩墨，其礙線者，大斧砍之，小刀劈之，其料自直，任何材料，悉皆就用，斯盡繩墨之功也。又如箍桶，擬取其圓，先用角尺，四角方之，八方角之，其料自圓，任何圓器，隨取用之，此盡角尺之力也。要知虛空何其高，繩墨掛之直也；大地何其廣，角尺量之圓也。一虛空一大地，未出規矩一步。又如直則豎窮三際，圓則橫徧十方，其規矩之范圍，大無倫比。欲住叢林，不依規矩者，不知來為何事。要知我人身心乃業障成之，習氣薰之，散於六道，處於四生，向不聞規矩之名，何有其實？隨心放擴，任意欲為，前無擋絆，後無遮攔，耽慾橫行，隨業受報，頭出頭沒，不知幾時。
今幸出家，再遇規矩。其規矩者，為叢林基礎，為海眾依歸，為學道之初步，為入圣之階梯，為出世之良師，為成佛之導者，為苦海之寶筏，為黑夜之明燈，為窮者之大寶，為病者之良醫，為人道之救星，為學者之宏范，任佛口宣，贊莫能盡。禪堂學道，大規矩，小法則，必依而行。有犯者，皆隨業轉；無犯者，不隨業遷。如是，規矩之多，法則之細，任再難學，必耐煩學。學熟之後，一日學之，千日用之，此處他方，皆稱上座。當知規矩與業障，冰炭不同爐；法則與習氣，水火不同器。業障現，規矩離；習氣放，法則隱。業障現，依舊輪回；習氣放，哀哉六道。試問學道人：守規矩是？隨業障是？故和尚、班首、維那各執，必盡心力，嚴守規矩，使學者日新又新，不遭塵網，悲心之大，婆心之切，舉世莫過此也。幸已哉！
第六、身心不安者，身心不安，正為入道階漸。何以故？身若安閑，現業易造；心若自在，惡習頓生。試問：心依身住，心再不安，何能離身一刻？身依地住，身再不安，何能離地一步？能如是會，何不安之有？假使身心安於向所貪染之處，此處即是苦因，此雖能安，終屬須臾之安；轉過身來，直使身心安於火輪刀山之所，此所即是惡果，此雖難安，堪為永久之安。悲乎！能在禪堂久住，身心不安自安，要知身心受世縈纏，纏久自安。今將身心禪堂久住，住久亦安，類如居家，終日長安。忽犯王刑，處於囚獄，片刻難安。愿將囚事詳細施為，作為日用，久之或安，不但無在獄之難，至爾不愿出獄，不但身安，心亦安也。
身心之弊，毋論居於何處，初實不安，漸可稍安，次則能安，久自長安，斯蓋六道通同之病也。嗟哉！禪者身心住一切處不能相安，理正當然，因一切處皆塵勞處，不安可也。今住禪堂，為佛子正行，為道者正居，若不能安，萬不可以。何以故？禪者受辦道之身，住不辦道之處，道何能辦？至爾十分道心之人在辦道之場，道尚難辦，在非道之場，豈能辦道耶？類如十字街頭，鄉村田野，欲離塵擾，屏絕喧鬧，可乎？切將身心久住禪堂，不安而死；不愿身心暫離禪堂，茍安而生。其為道者，不亦樂乎？
第七、委屈難受者，此語乃無知者言之，稍有程度者，斷不掛齒。何以故？下至眾生，上齊諸佛，委屈二字，竟不能免。所以者何？釋迦世尊乞食既畢，敷座說法，百萬大眾巍巍端坐，靜肅莊嚴，忽一僧尼捧腹而至，對佛面立，即云汝今說法，我身難安，不久欲生，何不顧及等語。是時大眾凝然罔措，可憐我佛受此重大委屈。梵天諸王著一天人，化一雄鷹，飛僧尼邊，將繩啄斷，瓢隨墮地，眾釋狐疑，委屈之大，何能及此？又我佛一日領眾入城，循例乞食，時有阿闍世與調達二人欲謀我佛及諸大眾，囑令滿城禁止留食，如是者七日，未得粒米。後因二人改悔，依舊留食，如前供養。此之餓飯委屈，世何能受？又一日，諸大羅漢他處安居，留數百人同佛結夏，崖內安居，調達竟著力士多人，暗將鉅石推崩下山，擊傷佛足。可憐佛為三界大師，四生慈父，受此辱佛、餓佛、擊佛之最大委屈。佛尚如是，我何人也？
又如慈明請法汾陽，寒冬之際，設法往覲，汾陽即以冷水澆之，欲令他去，慈明私立殿角一夜。汾陽次日晨早見之，後又澆水，如是再三。可憐慈明當順受之，後開大悟，號西河師子。又如徑山老人為四句偈，未避國刑，充放楚粵，後大宏化，遐爾欽崇。此委屈之大，大無能比，從上諸佛諸祖尚然，既隱林下，安住禪堂，任何委屈，逆來順受，嗔來喜受。要知受得一分委屈，消得一分業障，開得一分智慧。任人取我頭去，截我飯碗，更不能顧，只要有禪堂可住，有規矩可守，有道可行，足矣！其他身內身外，皆屬余事。一任委屈之事，堆如高山，竟能消受，方稱大人知識。
第八、習氣難除者，習氣一事，唯佛一人凈了，其余皆次之。我等薄地凡夫，豈容稍緩？習氣之主體者，身心世三，貪染舍離皆習氣；穿衣吃飯，屙屎放尿皆習氣；語默動靜，出入往返皆習氣；舉心動念，執迷開悟皆習氣；了生脫死，成佛作祖皆習氣；參禪學道，明心見性皆習氣。如此習氣之深，難除之苦，非達道人，恐難除之。或問我等日用中所行規矩，所參工夫，諒必不為習氣。答曰：此雖不是習氣，只許是除習氣之法。但在除習氣法中，竟添習氣。如早時還債一百，晚時借債一千，除之者少，添之者多，嗚呼痛哉！
習氣之大，將何以去？思之，必假禪堂之清規，日行之細則，棒喝之加持，知識之開導。三五十年不了，盡此一生，如未除清，付諸來世。任是習氣之大，唯怕立志之堅，終必了了也。類如一無鼻孔漢，天地之大，虛空之高，佛祖之尊，眾生之廣，此漢置若罔聞，其他一切，毫不沾染，能學到此漢，教你成佛去亦不為難。此漢雖妙，當離迷悟看始得。果能許你見得，方知虛空有此漢，大地有此漢，有情無情皆有此漢，動腳遇著此漢，開口咬著此漢，此漢之妙，竟無能喻。
第九、跏趺難坐者，跏趺即右腳在下，左腳在上，名單腿子。結跏趺，即左腳在內，右腳在外，兩腳底向上，名雙腿子。當知佛為眾生標榜，佛為我等教師。佛口宣言，令我行之；佛之儀容，令我學之。我當如教而行，可稱佛行；我當如相而學，可稱佛學。每大殿內，或各寮中，供有本師釋迦之佛相，雖不全學雙搭膝，而單腿子應當要學，方可不違佛教，不背佛儀。
上古傳言，有一比丘，初出家時，欲住禪堂，腿已熬熟，即擔衣單行之，將夜，置孤塚邊，靜坐一夜，結跏趺坐，名盤雙腿子，約有三時許，眾鬼見之，敬如活佛，尊如金塔，禮拜不止。
雙腿將疼，放下只腳，坐單腿子，眾鬼見之，忽驚駭異，才見金塔，忽成銀塔。其鬼有畏而欲逃者，有近前細看者，有誠心禱拜者。
至時夜深，日又辛苦，單腿又疼，即用兩腳向下，近時稱為支鍋腔子，鬼復見之，驚然嘆曰：先拜者是金寶塔，後拜者是銀寶塔，現見者是鐵寶塔。眾鬼見之，紛紛欲回，不愿再拜，旁惶塔前，言三語四。
這位比丘盤的支鍋腔又疼起來了，忽然伸腳一睡，駭得眾鬼星散，有膽大的鬼來看者，即罵云：辛辛苦苦拜了一夜，原來是個爛木頭。你一腳，他一腳，踢醒比丘。至天將明，起身跑到坐香門庭，說昨夜事，此話徧傳海內，迄至今時。
各著述家未見此段，因是故錄之，足可為人警覺。古人云：心以動為用，身以腳為用。心不動，則身自靜；腳不動，則事自息。心動，則念愈多，根愈擾；腳動，則身愈煩，心愈亂。故辦道之人，先收其心，次收其腳，盤膝者，斯之謂也。
第十、六根難收者，六根指眼、耳、鼻、舌、身、意。此六根之范圍，不過一身攝之，何其太小耶？汝云難收，我曰要放。何以故？收而藏之，寶而密之，終為大害。不如知有眼者，先放其見；聞有聲者，先去其聽；其他四根，以此類推。行道之人，先忘視聽，次靜身心，不但六根舍，六塵放，六識亦止也。每見住林下之人，頭身手腳硬如枯樁，行如木人，坐如土地，此雖不善，比放蕩者較好萬倍。不過眼未亂翻，閉目內動，珠忽一，相統收之；耳雖未聞，面無掉舉，頭忽一動，音統收之。如斯行處，何收之有？
正收之道者，類如一室，周有五窗，中明一燈，五窗照時，光透於外，若去一窗，必用布遮，一窗自暗。布遮者，即留心眼根，不許外望也。若去二窗，亦用木閉，木閉者，即不掉頭外聽也。三窗亦然，如此行法，漸收可以，未為頓行。宗門之法，欲閉五窗，先去中燈，次撤其室，不但六根空，六識忘，六塵遠離也。直是中燈與室并皆瓦解，試問這野狐精藏身何處？禪宗之道，先制其心，心忘而內外俱忘，不閉自閉，不收自收，誠不然乎？雖然，當頭還欠一棒在。
第十一、請示用工者，請示一法，佛世有之，事機重大，世難比擬。類如一日外道持華供佛，請佛開示，佛云：花放著！外道放花。
佛云：手放著！外道放手。
佛云：身放著！外道躊躇間，佛呵曰：既不能放，担
起去。外道豁然大悟。
請示之利，曷可言喻？
佛在因中為一仙人，遠住深山，終日為道，最真且切。天人擬試之，化一羅剎，至洞側云：諸行無常，是生滅法。
仙人聞之，即下禪床，出外顧視，見一惡相，頭發紅蓬，面如靛色，牙漏於外，黑似鐵釘，身形之大，饑腹之小，見而畏之。仙人問曰：此二句偈，是汝說麼？
羅剎即言：正是我說。
仙人啟曰：請將下句再為我說，深當感謝。
羅剎即云：我腹饑餓，無力再說。汝能舍身於我為食，當許說之。
仙人自思：若身舍食，法將誰聽？即請仙人法書石上，視即舍身，如是書云生滅滅已，寂滅為樂八字。
仙人跳下，羅剎捧身，現本帝釋，贊言：善哉！汝即當成阿耨菩提，仰望仙人不忘度我。
思之古人舍身求法，為八個字，命送鬼神。視身之輕，敬法之重，恐今時人難一做到。禪堂道者，用心真切，工夫深入，定要博問先知，請求開示，必誠惶誠恐，五體投地，說誠實言，陳當前見，是善知識當機一撥，回頭轉腦有之，地轉天旋有之，立地成佛有之。類如路行千里，相差一步，可以到家，在此一步，妄為家住者，大有其人。既不愿後退，又不敢前進，盤桓終日，莫知所自。果是智人，當處請問，如是博學之，審問之，善思之，明辨之，直下承當，深入堂奧。信請開示者，動步歸家，何便宜之甚！有道學者，切宜傚顰。
第十二、厭住叢林者，久住叢林，諸不如法，身心疲厭，勢所必然。試問欲得身心如法，喜住叢林，深得法益者何？皆未見到。共住之人，日行其事，內中大利，人不易見，故特指出。禪堂、日行殿堂行坐規則，日日如是，月月如是，年年如是，所行之法，不增不減，一日行之，萬日同之。此是以搖動身熏不動習，久之，其身必靜，其心自清，際此深修之處，多不易見。
盡人只喜今天上殿，明日過堂，後日唱念，再日出外，一天有二三樣掉換，可為合意。如是每日冷冰冰，終日煩悶悶，直令人無意味，無興趣者，厭住叢林，第一大病。
果能立志為人，將叢林法鉅細各事深知底蘊，所見者無不是利，所聞者無不是益，所學者無不是道，所行者無不是法。如此深入，以禪堂為身，以規矩為行，以禪悅為食，以參禪為念。如此埋頭苦干三二十年去，不但閻王老子不奈你何，任是釋迦老子亦不奈你何，自得大益，轉教他人，亦得其益。得深益已，明了今後所受因果，拈一草，焚一香，皆培性德；聞一聲，見一色，盡是禪機。
叢林為十方聚會之所，圣賢安居之地，同居大眾互相瞻依，一言一行皆有稽考，一文一米不落虛空。古云歷代諸祖出自叢林，古今圣賢從叢林出。自當敬常住如佛剎，愛寺物如金珠。自恨遲來，何不早住？寧愿生生世世以叢林為家，以規矩為住，其他小廟庵堂、深山窮谷、關房靜室，決不暫住。請住叢林之人，謹將此段熟讀記取，以作未來防范可也。
再者，佛為娑婆教主，為佛子者，當設殿宇以供之，法為濁世明燈，必用華堂以貯之；僧為世界福田，當其永供而養之。敬信三寶之念雖誠，不如護叢林之功大。三寶非叢林莫住，叢林非三寶莫存。若得正法久住，必使叢林久住，叢林不在，正法何住？故先有叢林，而後有三寶也。尚望厭住叢林者，改喜住叢林，厭者必離，喜者必住。其前程之大，非言喻所能及。
第十三、樂處深山者，喜住山之人，皆從道念不堅中有，愛山之心不歇，厭住之念愈堅。亦有日用中規矩雜事，優劣見聞，時擾於心。或坐香短，工不夠用；或行香長，色力難拖。有因開示不稱意者，有因調眾不遂心者，有因鄰單打叉者，有因坡事太多者，有因殿堂太苦者，厭處太多，阻礙紛紜，實難辦道，竟作溜單之人。系有住山之念，一到山中，有屋無床，有碗無米，有柴無火，勝如家庭，倍加煩瑣，至時方知也。
再有與道稍次者，勉住叢林，盡是敷衍。一切時間，掛板敲鐘，倒茶打水，香板竹篦，轟轟驚人。班首開示，聞之冒火；維那規矩，聽則心煩。百計思維，莫中一是。欲回小廟，惹笑鄰庵；住他叢林，身難如意。自思小廟之煩，叢林之苦，不若遠遁深山，世罕聞見。此住山人，非真為道，貪安偷閑，以山為快。
要知能否住山，必有稽考，向在叢林久住用工，得到懸崖撒手極處，轉身過來，根大者，開叢林，建道場，廣宏法化，利己利人，終身利他，不圖自適；根小者，一得大悟，上忘佛德，下背眾生，樂處深林，清悠泉水，置四恩於度外，忍三有於泉鄉。利人之功大，利己之功小，培二乘因，播焦芽種，全不顧及。
住山數弊，人盡不知，任是透過重關，難免搶劫之患，竟無解救之人。樹前因執事煩勞，避山靜養，將到山洞，初居數日，忽聞上庵哭聲喊叫，余即奔往，見之慘狀，目不忍睹，急將彼身繩索解開，口內黃土拔清，耳內棉花夾出，急燒開水灌之，始有氣聲呼出，又將身手扶起，四肢活動，物，代聾子傳言，與啞吧講話。見佛經及字紙拋撒在地者，拾取藏而寶之；見世論及書籍遺失道途者，檢起收而敬之。見者莫謂瑣事之煩，收功之細，將何如之？古人云悟大乘，行小乘，小乘步步即大乘。至是見一世界微塵數之人，用多世界微塵數之身供養之；見一虛空微塵數之人，用二虛空微塵數之身供養之。能吃我肉，當信我法，吃我肉者，養我眾生。舍肉之多，度生之廣，直使虛空界盡，眾生界空，他化將圓，自度亦了，略名自受用也。
至圣親宣，隨觀入妙，玄微幽趣，得體忘詮。歷祖傳教外之旨，如來逗頓器之機，正置末時，睹秋零而落葉；當陽一著，看春水之游魚。雖大教有代謝之徵，且自心無古今之別，任罪花之漂泊，僅演浮沈；視殘月之梭巡，無非來去。想身內物，似若無形，動念置身於操作；觀他外景，恰如陽焰，閉目束手於歸藏。嗔火忽然，初禪之天成炭；愛河涌出，二禪之地將沈。嗟夫！樂處異鄉，地獄天堂，向稱故旅，形忘舊域。畜生餓鬼，用贊良朋，徧
六道而無遺，蹈四生而何止？自是身移時異，頓忘地獄之形；換面改頭，難記餓鬼之相。舉眼悲觀，牲靈滿地，單指牛類，慘狀難言，角長當頭，全忘丑態，尾安臀畔，喜趕蚊蠅，擲下一鞭，兩眼落淚，少行半腳，全體撻傷。
莫謂變牛為苦，未超火宅寒冰，嗚呼痛哉！苦樂千差，全歸一念；圣凡迥別，盡是當人。迄今住果修因，從凡軀而熏圣業；帶因修果，悟心地而掃境緣。樹手著此書，為當前之急務，開忱披瀝，作行者之指歸。首列解謗，去沿途之荊棘；次曰扶宗，示坦蕩之歸程。行路者只求到家，何妨其遠？閱此者只求途正，何畏其煩？解謗之門，分宗教律凈；扶宗之說，定一百條規。萬莫睹汪洋而急退，看全卷以疑多。若拘此說為然，何若藏經半頁？試問：由南京到北京，一路行程之煩，驛站之廣，關津之嚴，資糧之重，不妨謹將一路事由作一書看。其文句，其卷帙，恐較此說為多者，更無疑礙也。
悲乎！從我薄地凡夫說到圣人地位，其中經過事實，對上根者，默而無言，可以悟道；對中根者，必假言說，行而悟道；對下根者，必多方指導，四出搜羅，性說相說，頓說漸說，久而悟道。正如上山取寶，大根器人，就地轉身取之；中根器人，一超直上取之；下根器人，一上再上，展轉而上者取之。間有空手而歸者，有尋不見寶者，有舍身求寶者，根不一致，此說正當上、中、下之機也。每有不信此書者，病在言句嫌多，路途嫌煩，自當鈍置。何以故？其他法門，一句佛號，或一句咒言，終身事畢，無他說項，何如宗下，言之瑣細，行之粗雜？不信可以，信則心煩而眉皺。悲乎！
請閱者不妨作一試驗看，未用工者，似覺文多；若深進者，恐嫌義淺。不但嫌淺，加之太略也。余作是書者，不避譏嫌，不揣陋劣，盡我所見，報我佛恩。然我佛恩，用虛空微塵，一微塵一來果，粉身碎骨，終難報盡。只有學我佛法，以法利生，縱業厚者，苦深者，我必耐煩隨眾生苦，苦到十法界外，回頭找一點泥土不可得，誠是歸無所得。