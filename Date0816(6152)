聞如是：
一時，佛在羅閱只迦鄰竹園中，與大比丘眾。比丘五百人，皆是阿羅漢，諸漏已盡，無復塵垢，生死悉除，而得自在，心已解脫，照明於慧，譬如大龍，圣智通達，所作已辦，眾行具足，棄捐重擔，所欲自從，已舍諸有，其行平等，得制其心，度於彼岸，唯除一人，賢者阿難。
爾時，有菩薩名跋陀和，與五百菩薩俱皆持五戒。晡時，至佛所，前以頭面著佛足，卻坐一面。并與五百沙門俱至佛所，前為佛作禮，卻坐一面。時佛放威神，諸比丘所在遠方無不來者。即時十萬比丘俱相隨來會佛所，前為佛作禮，卻坐一面。佛復放威神，摩訶波和提比丘尼與三萬比丘尼俱相隨至佛所，前為佛作禮，卻坐一面。佛復放威神，羅鄰那竭菩薩從墮舍利大國出，憍曰兜菩薩從占波大國出，那羅達菩薩從波羅斯大國出，須深菩薩從迦羅衛大國出，摩訶須薩和菩薩與阿難邠坻迦羅越俱從舍衛大國出，因坻達菩薩從鳩睒彌大國出，和倫調菩薩從沙只大國出。一一菩薩各與二萬八千人俱來到佛所，前為佛作禮，皆卻坐一面。
羅閱只王阿闍世與十萬人俱來到佛所，前為佛作禮，卻坐一面，四天王、釋提桓因、梵摩三鉢曹引此譬喻。若有一菩薩，盡取此塵，一塵置一佛剎，其數爾數佛剎滿其中珍寶悉持供養諸佛，不如聞是三昧。若一菩薩學是三昧已，書學誦持，為他人說，守須臾間，是菩薩功德不可復計。
佛言：持是三昧者，書學誦持，為他人說，其福乃爾，何況守是三昧，悉具足者。
佛爾時頌偈言：
三千大千之國土，滿中珍寶用布施，
設使不聞是經像，其功德福為薄少。
若有菩薩求眾德，當講奉行是三昧，
疾信諷誦此經法，其功德福無有量。
如一佛國塵世界，皆破壞碎以為塵，
彼諸佛土過是數，滿中珍寶用布施。
其有受持是世尊，四句之義為人說，
是三昧者諸佛慧，得聞功德叵比喻。
何況有人自講說，受持諷誦念須臾，
轉加增進奉行者，其功德福無有量。
假使一切皆為佛，圣智清凈慧第一，
皆於億劫過其數，講說一偈之功德。
至於泥洹贊詠福，無數億劫悉嘆誦，
不能盡究其功德，於是三昧一偈事。
一切佛國所有地，四方四隅及上下，
滿中珍寶以布施，用供養佛天中天。
若有聞是三昧者，得其福佑過於彼，
安諦諷誦講說者，引譬功德不可喻。
其人貢高終不起，亦無有趣惡道時，
解了深法不疑結，行斯三昧得如是。
學士為以見奉吾，德重精進普不著，
增益信明為菩薩，力學三昧佛所贊。
囑累汝等常勤教，力行精進無放逸，
自勖勇猛勤修行，令得大道不復久。
其有誦受是三昧，已為面見百千佛，
假使最後大恐懼，持此三昧無所畏。
行是比丘以見我，常為隨佛不遠離，
菩薩聞習三昧者，義當受持為人說。
菩薩得是三昧者，爾乃名曰博達慧，
為逮總持佛稱譽，疾成佛道智如海。
常誦說是三昧，當從佛法世尊教，
聞其種性得等覺，如佛所嘆無有異。