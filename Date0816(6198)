下，總有四品，隱跡利他中，初一品，總敘權，後三事故，想以己力，顯智證真；彰下問答此室何以空故，想空室，顯斷染惱；彰下普現一切色身及念食等故，想除一切，顯超三界；彰下問答何無侍所見；後、明兩共談論。此初文也。
時無垢稱不聞而聞。
贊曰：下、明兩共談論，復二：初、明見軌；後、明談儀。見軌有二：主人先唱，示命進而納賓；上客後陳，現對揚而莫逆。此初文也。西方見客法示命進，菩薩修行命進問安，皆言善來，喜此來故。而又逆言從來不來，今者乃來，從來未見聞，今時創見聞，如世說言，從來不來，今乃能來，極為恩幸，謝此來故，樂莫樂予新相知，歡莫歡予此相遇。由此下文，吉祥答言：若已來者，不可復來。從來未來，如今始來，創來名來，久來非來故，此依事釋。又理解云，恐言滯過，拂妄顯真，是故復言不來來等。空理義云，因緣世俗，可說有來，彼既非真，即不來來，彼來既不來，此亦不見見。身空可分別。分別心亦空，空性誰分別？由此道理，故釋之云：空性不可分別為空。前隨依他真如道理，對破執有，且說為空，其實此空非空不空，何可分別？
又問：此空當於何求？
贊曰：八、問也。問空所由，於何處求，知此空相？
答曰：此空二見中求。
贊曰：九、答。六十二見有多文，或有我見、我所見為本。於一一蘊，皆執為我，皆有三，所謂是我瓔珞、是我童仆、是我窟宅。由分別行緣蘊，不分別所起處，成此二十句。二十句中，五是我見，十五句是我所見。三世五蘊，各執二十，成六十種，并本二種，有六十二。
又有經言，六十二見，二見所攝：一、邊見；二、邪見。邊見攝四十七，謂四邊常論、四一分常論、有相十六論、無相有八、非有相非無相亦八，此四十見常見攝，七斷滅論斷見攝，故成四十七，邊見所攝。邪見攝十五，謂四有邊論、四不死矯亂、二無因論、五現法涅盤論，此等門義，皆如別章，恐繁不述。由此妄見，執諸法有。執心既妄，故知境空。雖知空遍由五見，其六十二數多妄甚，且偏說之，亦無過也。
又問：六十二見當於何求？
贊曰：十、問也。問此諸見，虛妄所由，此見虛妄，求何得知？
答曰：當於諸佛解脫中求。
贊曰：十一、答也。諸佛於此而得涅盤，故知見妄，又迷解脫起此見故。
又問：諸佛解脫當於何求？
贊曰：十二、問也。問此解脫是誰能證？證此解脫，於何處求？
答曰：當於心行中求。
贊曰：十三、答也。由諸有情心迷正理，諸妄見起，便不解脫。有情心行若悟真理，斷諸妄見，便證涅盤，是故解脫有情心求。上六問答，皆應理義。空理義云，妄境心無二，空於諸見求；妄真無二故，見於解脫求；因果無二故，解脫於心行求。勝義諦中，皆無二故。
又仁所問皆吾侍贊生死，恐超三界，我為眾生，不厭不棄，而又制之，令隨恭順，常能爾故，以*魔為侍。外道欣求一切惡見，亦復贊之，我求智見，見達諸法，不厭不棄，又亦化彼令隨恭順，常能爾故，外道為侍。舊云於諸見不動，雖起善見惡見不動，理亦無乖此上意者。空理義云，雖證二空，真不壞隨世俗故，亦有侍等。應理義云，雖知所執真如性空，因緣事中不無侍等，是故有病。
妙吉祥言為何等相？
贊曰：自不壞。二乘示苦，勸樂涅盤，永入寂滅；菩薩示苦，令舍苦身，不勸入寂，教化眾生。
示身無我畢竟寂滅。
贊曰：示身無我，誰為病者？不勸成熟有情，無實眾生可成熟故。若假有情，亦勸成熟故。舊經說教導眾生，二乘示空，永入寂滅；菩薩雖示一切空寂，除諸有恐，不勸眾生入畢竟寂。此二皆由大悲熏故。
示悔先罪令除彼疾。
贊曰：空理義云，二乘執有三世，現作罪已，入過去世，名有移轉。過去有體，當來感果，大乘之罪，本性皆空，何有移轉？即教病者之懺悔義。應理義云，大乘之罪，熏種在身，未悔已前，念念現在，不入過去，名無移轉。未除不滅，當來感果，而雖教彼有疾菩薩悔先作罪，罪現在，而不說罪移入過去，過去無故。由此舊云而不說入於過去。又移轉者，滅無果義，示先作罪能有惡果，令其悔除，不說作罪移滅無果，以己疾苦，難可忍受，勸愍有情，令除彼疾。
勸念前際勇猛，冀超生死，勸為醫王，療世自他世俗身病，及療勝義一切心病，令永寂滅。
菩薩令其歡喜。
贊曰：此結前也。道從歡喜生，況令得妙法，故慰疾者，令其歡喜。
妙吉祥言調伏其心。
贊曰：自下第五、問於病者調心儀式，初問後答。此問也。調和善生，制伏惡滅，名調伏心。
無垢稱言所起業生。
贊曰：下答，有三：初、明調伏凡夫心法；次、又妙吉祥！有疾菩薩應自觀察如我此病下，調伏二乘心法；後、又妙吉祥！有疾菩薩應如是調伏其心，不應安住調伏不調伏心下，雙調二心。諸菩薩行能調，謂無分別智及與大悲，所調謂二障及唯自利，凡夫有障，故能造業，受生死苦。今破二障，業盡苦滅，是以初明調凡心法。二乘雖能出生死苦，然有分別，唯求自利，舍利眾生，是以第二、明調二乘心法。凡夫未調，二乘已調，皆唯偏住，非契中道，菩薩雙離，以修中行，是故第三、明雙調二心法。又諸疾起，皆由二執：一者、執有；一者、執無。為調此二，故分成三：初、明二空以破有；次、明大悲以破無；後、明不住以雙破。依前所科，配此三段。
初中有二：初、正調伏凡夫心，明二空以破有；後、又妙吉祥下，結成勝覺，能斷眾苦。初中有二：初、破自病；後、破他病，若苦觸身，應愍險趣下是。初中復二：初、破我執，斷煩惱障；後、我此法想下，破法執，斷所知障。初中復二，初標後釋。標中復二：初、觀因緣法；後、觀無實我。此初文也。三界心、心所，名為虛妄。不證實相，即此乖真，名為顛倒。虛異構獲，名為分別。由此煩惱而起於業，令生老死眾苦之病從自因緣煩惱業生，知唯法已。
身中都無而受此病。
贊曰：此觀無實我。因緣虛假，合以為身，無一真實，知無實我而受此病。我既非實，病何得真？
所以者何身亦無我。
贊曰：自下釋中，有二：初、觀無我；後、觀唯法。觀無我中，初觀後結。觀中有二：初、觀無我；後、觀因緣。次第釋標故，四大之法，假合名身，別大既無主，總身亦無我。別總推徵，我都非有。
此病若起是病根本。
贊曰：此觀因緣，病由業生，業由惑生，惑由執我為本故生。我既實無，妄執故起，妄心為本，遂有病生，故知病者，因緣不實。
由此因緣安住法想。
贊曰：上觀我無，此且曲結，應除病因，執我之想，唯有因緣，住此法相，觀因緣法，以破我故。
應作是念滅唯法滅。
贊曰：下觀唯法，初觀後結。初、總觀；後、別觀。此總觀也。總觀此身，法合共成，念念生滅，生死流轉，三界五趣，四生生時，唯有法生，死滅之時，亦唯法滅，眾生妄想，謂我生死，實唯法也。
如是諸法不言我滅。
贊曰：此別觀也。別觀此身，諸法相續，法無知故，互不相知，竟無思念。生既不言我生，滅亦不言我滅，故知無我，無實作用，唯有其法。
有疾菩薩如是法想。
贊曰：此結觀法。知唯有法，當除我想，二十論云：說無有情我，但有法因故。
我此法想如是大患。
贊曰：上破我執，斷煩惱障；下破法執，斷所知障。有二，初略後廣。此略也。昔執我想，猶是病根；今執法想，乃極顛倒。我想既是生死之根，法想乃是我執之源，障菩提本，實為大患，我應除滅，亦為有情除滅此患。法執本滅，煩惱自亡，故破法想，言為有情。破我執中，略不言也。勝鬘經言：無明住地，與一切煩惱為依持建立。若無明住斷者，過沙煩惱皆悉隨斷，二乘所不能斷，唯佛菩提智之所能斷。無明住地為煩惱依。
云何能除我我所執。
贊曰：下廣，有二：初、破有病；後、破空病，此二既無，誰復為空等是。初、破有中，有五問答展轉相生。舊經有四，此初問答，受生死苦，不得菩提，名大患體，此由煩惱，我我所執，當須除滅。
云何能除謂離二法。
贊曰：第二、問答。由離二法，二執須除。
云何離二法畢竟不行。
贊曰：第三、問答。內者，自身，我執所依。外謂除身所余諸法，我所執依。但此二不行，我、我所執滅。
云何二法無所觀察。
贊曰：第四、問答，顯空內外。要觀諸法平等，無有分別動搖，無所觀察。無所觀察者，觀一切法空無所有，即是平等，無動無搖。
云何平等二性空故。
贊曰：第五、問答。空理義云，我與涅盤，勝義諦中二俱平等，由彼二性空無體故。應理義云，遍計所執，我與涅盤起正智，得無所得，則無三界虛妄緣慮。
云何絕緣慮？謂不緣二見。
贊曰：第四、問答。云何得絕言是舊疾，念念新所生。知身及疾，念念有生滅，是故說言非新非故。
不求身心是名方便。
贊曰：此解方便。二乘知身及疾生滅，求畢竟滅，永入涅盤，名無方便。菩薩不然，不求永滅，故有方便，慧皆二乘有，異生所無，方便二乘無，皆唯菩薩有。
又妙吉祥不調伏心。
贊曰：自下第三、雙調二心，明菩薩行，彰不住道，以雙破也。大文有三：初、總標；次、略釋；後、廣說。此標也。
所以者何菩薩所行。
贊曰：此略釋也。煩惱生死，名不調心。出世自利，名調伏心。
若於是處菩薩所行。
贊曰：下廣說，有三十七句。菩薩所行，分之為二：初三十四句，不同凡夫、二乘所行，名菩薩所行；後有三句，得勝不舍劣，名菩薩所行。初中分七：初一句，總；次有四句，次第不同凡夫、二乘；次有四句，二二不同二乘、凡夫；次有四句，次第不同二乘、凡夫；次有七句，唯不同二乘；次有二句，唯不同凡夫；次有十二句，唯不同二乘。此總也。處謂處所，所修行處，或是道理處所，余又可知。
舊有三十一句，二十八句不同凡夫、二乘，後有三句，得勝不舍劣。初中有二：初十句，雜不同凡夫、二乘；後有十八句，唯不同二乘。初中分四：初有三句，雜不同凡夫、二乘；次二句，次第不同凡夫、二乘；次有三句，初二不同二乘，後一不同凡夫；後有二句，次第不同二乘、凡夫。
若處觀察菩薩所行。
贊曰：下四句，次第不同凡夫、二乘。此二句也，凡觀生死，為所行境，便起煩惱，菩薩觀生死而無煩惱。二乘觀涅盤便畢竟滅，菩薩觀涅盤不畢竟滅。
若處示現菩薩所行。
贊曰：此中二句，凡現四魔，乃成魔事。菩薩現四魔，乃越魔事。二乘求果智，非時證圣智。菩薩求種智，而不非時證圣智。菩薩證智，外應群機而能濟拔，名不非時。二乘證智，外不利生，名曰非時，不應時故，非道理也。
若求四諦菩薩所行。
贊曰：下四句，二二不同二乘、凡夫。於中分二：初二句不同二乘，後二句不同凡夫。此初二句也。四諦者，前方便。觀內證者，正根本觀。非時證四諦，二乘所行；不非時證四諦，菩薩所行。自利不利他，名非時；自利亦利他，名為時。若正內證，便舍生死，二乘所行；雖正內證，攝受生死，名菩薩行。
若行一切菩薩所行。
贊曰：此後二句，不同凡夫。凡夫有緣起，便生見趣；菩薩現緣起，而遠見趣。現緣起者，現生死也。凡夫起有情及法相雜，有煩惱隨眠；菩薩現二相雜，而無煩惱隨眠。
若正觀察菩薩所行。
贊曰：下有四句，次第不同二乘、凡夫，此初二句。二乘證無生故，墮聲聞正性；菩薩證無生，不墮聲聞正性。正性者，人無我理。證智證此人無我理，名墮正性。凡夫攝受有情行處，有惑隨眠；菩薩攝受有情行處，而無煩惱種。
若正欣樂菩薩所行。
贊曰：後二句也。二乘樂遠離，求身心滅，入於涅盤；菩薩樂遠離，不求身心盡，永入涅盤。凡夫觀三界而迷亂真如，菩薩觀三界不迷亂真如。法界者，真如也。
若樂觀察菩薩所行。
贊曰：下有七句，唯不同二乘。於中分二：初三等持行，後四余雜行。此初也。二乘觀空性，更無依求；菩薩觀空性，仍求功德。二乘觀無相，不外化眾生；菩薩觀無相，能外化眾生。二乘觀無愿，而滅有趣；菩薩觀無愿，示現有趣。有謂三有，趣謂五趣。舊云無作者，愿也。
若樂游履菩薩所行。
贊曰：下四雜修，此初二也。無作者，無所起作。空性滅理，解觀我無，故成差別。替者，癈也。二乘游空，不起眾行；菩薩起空，善根無癈。二乘游六度，便欣涅盤；菩薩游六度，不欣涅盤，住無住故，有情心行妙智之彼岸是涅盤故。舊云知心心數法，意顯彼所求彼岸，知而不求。
若樂觀察菩薩所行。
贊曰：二乘修無量，求生梵世，因有漏故，此果必生初禪中故；菩薩修無量，求大菩提，因無漏故。二乘游六通，證漏盡之涅盤；菩薩游六通，不證涅盤，住無住故。
若樂建立菩薩所行。
贊曰：此有二句，唯不同凡夫。凡夫建立諸法，攀緣邪道，邪解分別諸法也；菩薩建立諸法，不緣邪道，正理解了，釋諸法故。凡夫起六念，隨生諸漏，愛慢等生故；菩薩起六念，不生諸漏，滅諸漏故。
若樂觀察菩薩所行。
贊曰：下十二句，唯不同二乘，有三：初二句，不同離染受生；次七句，不同修菩提分法；後三句，不同證無為有為。此初二句。二乘觀無漏，希求離染；菩薩觀無漏，不希離染留惑。至惑盡，證佛一切智故。二乘得有漏定，隨定力而受生；菩薩得有漏定，不隨定力而受生。
若樂游履菩薩所行。
贊曰：下七句，不同修菩提分法，此初三句也。二乘修念住，求身受心法遠離；菩薩修念住，不求四遠離。遠離者，斷煩惱。二乘起正斷，勤斷二惡，勤修二善，故見善不善；菩薩無分別，起四正斷，不見善不善。二乘起四神足，不能任運變現自在；菩薩起神足，能任運變現，加行大故。
若樂游履菩薩所行。
贊曰：此中二句，二乘游五根。自既得已，亦起分別有情諸根勝劣之妙智境。菩薩游五根，無分別故，不起分別有情諸根之妙智境，雖有根上下力，而無分別故。由此舊云而分別眾生諸根利鈍，二乘起五力，不求十力；菩薩起五力，而求十力。
若樂安立菩薩所行。
贊曰：此中二句，二乘七覺皆圓滿已。由有分別，後求佛法差別妙智妙用境界。菩薩七覺既圓滿已，由無分別，更不求佛差別妙智妙用所行，智果滿故。舊云而分別佛之妙智，文乃相乖，不同二乘，理可成矣。二乘八道圓，厭背邪道；菩薩八道滿，不厭邪道，常教化故。舊云而樂行無量佛道，求於果滿，二乘不求作佛，故不樂行。
若求止觀菩薩所行。
贊曰：下三句，不同證無為有為。初二不同無為，後一不同有為。二乘求止觀二因，墮畢竟滅；菩薩起止觀，不墮畢竟滅，常化眾生故。資糧者，因也。二乘觀無生滅理，不能相好嚴身，成滿佛事；菩薩內觀無生滅理，仍相好嚴身，成諸佛事。此二證無為不同。下明有為事業不同，二乘起威儀，棄舍一切佛法緣慮之心。起世事已，不能更觀出世理事。菩薩起二乘之威儀事，亦能內緣一切佛法理事等，加行大故。
若隨諸法菩薩所行。
贊曰：上三十四句，不同凡夫、二乘所行；下之三句，得勝不舍劣，名菩薩所行。一、入定現威儀；二、證理現眾相；三、得果現修因。此中二句，究竟清凈本性常寂真如也。妙定者，能觀定也。雖得真如，能緣勝定，隨定所行，不舍有情所樂威儀。或即不起滅定而現威儀，第一句也。一切佛土，其性空寂，無成無壞，如於空者法性土也。雖觀殊勝一切法性無相空土，非不種種莊嚴佛土，利樂有情，修劣報化土，第二句也。
若樂示現菩薩所行。
贊曰：此有一句，雖求殊勝八相現化，示為佛事，不舍修劣諸菩薩行，此中且說在果二相。後之三句，顯能為勝不舍劣故。
說是一切發心趣向。
贊曰：品第五段、結成利益。雖因次說菩薩所行天子發心，然是一品，終是利益，是以屬品為第五段，不屬近文。