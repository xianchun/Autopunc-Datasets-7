經：佛欲重宣此義至有一大宅。
贊曰：下頌總有一百六十五頌，分之為二：初八十四行半頌頌前法喻；後告舍利弗！汝諸人等，皆是吾子，我即是父下，有八十行半頌，是第三大段勸信解於此經，欣當成之佛智。初中有三：初六十五頌半頌上喻說；次十八行頌頌上合說；後一行頌頌前結說。以是因緣，十方諦求，更無余乘，除佛方便是也。初六十五頌半頌喻說中，分二：初五十三行半頌喻昔權；後十二行頌喻今實。初文分四：初、半頌頌三界佛有喻；第二、有三十二頌半頌五趣危亡喻；第三、有十四頌見設權方喻；第四、有六頌頌依言勉難喻。初喻長行有六，今但頌二，一家主，一宅相。前云多有田宅，此中有一大宅者，三釋如前。
經：其宅久故至基陛頹毀。
贊曰：第二、三十二頌半五趣危亡喻中，長行有四，今分為三：初三頌宅宇危朽；次半頌人眾甚多；後二十九頌諸方災起，不頌第四眾子游居。宅宇危朽中，分二：七句通明三界五蘊無常；五句別明色身無常、無我、不凈、空義。
宅久故者，豎而論之，識蘊無始念念生滅，猶如幻事，名為久故；橫而論之，亦成頓弊，非漸漸滅。弊者，敗也，壞也。
堂舍高危者，色蘊無常，以舍替閣，高必易傾，危必不安，猶如聚沫不堅實故。柱根摧朽者，行蘊無常，念念遷謝，業盡都死，故名摧朽。摧者，折倒。朽，毀壞也。如芭蕉故。
梁棟傾斜者，受蘊無常。既失正受，何可安哉？如浮泡故。基陛隤毀者，亦即行蘊。業思名基陛，以安命根之柱故也。隤者，墜下。毀者，壞也。行攝法多，業、果二別，故開為二句。
經：墻壁圮坼至雜穢充遍。
贊曰：墻壁圮坼者，想蘊無常。圮音：父美反，毀也，覆也。坼音：恥格反，裂也，玉篇：分也。已上七句合明三界五蘊無常，隨應有處，皆如是故。已下五句別明色身無常等義：三句無常，一句無我，一句不凈。由此三義，是故成空。泥涂喻肉。切韻：涂，鞔覆也。阤者，隤也，毀落也。阤音：池爾反。說文：奪衣作褫。切韻：山崩曰陊。玉篇：折薪隨其木理作阤。或有為褫，不知所從，今應為阤。廣雅：敓也。方言：壞也。說文：山崩曰阤，或為陊。覆苫，喻皮膚聊亂而且墜。爾雅：白蓋謂之苫。編白蓋為之覆屋曰苫。
椽梠者，梠音：力舉反，桷端木，今謂雀梠。差音：楚宜、楚佳二反。脫音：徒活反，又吐活反，喻骨節筋脈相連無常。椽既差矣，骨節無常；雀梠亦脫，筋脈無常。瑜伽第十九引經頌言：有城骨為墉，筋肉而涂飾，其中有貪恚，慢覆所任持。慈氏釋言：城謂八識，骨充塼石，筋代繩絍，肉當涂鞔，形骸為墉，周匝圍繞。此城中有四種惡法之所任持：二是在家起，謂貪與瞋；二是外道起，謂慢與覆。在家由著欲，惡行相應，於正法中尚不信受，況能修善？設有勸說，反生瞋恚。外道恃惡說法而生憍慢，不能自然趣三寶所，三寶往化，彼由覆故，尚不悔過，發露諸惡，況能信解，修諸善法？二種心城尚不能入，況能取為己有？涅盤亦言：是身如城，血肉筋骨，皮裹其上，手足以為卻敵樓櫓，目為竅孔，頭為殿堂，心王處中。故以肉為泥涂，皮為覆苫，骨筋為椽梠。以上色身無常之法。
周障屈曲者，障音：之尚反。說文：障，隔也。蕃隔曰障。玉篇：之讓、之楊二反。有作璋，擁塞隔界也。此喻無我。宅中周匝有障，屈曲難越，明知無我。若有我者，純一無曲，亦無障故。雜穢充遍，喻不凈也。若欲界身，三十六物所充滿故。由此三義，故亦成空。
經：有五百人，止住其中。
贊曰：頌人眾甚多。
經：鵄梟鵰鷲至交橫馳走。
贊曰：下第三段有二十九頌諸方災起，分三：初十七頌半總明蟲鬼交加，變怪之相；次十頌半別明蟲鬼叢雜，紛起所由；後有一頌結成上難，總明變怪。即是總辨十煩惱相，別明紛起，即是別明三界惑相。長行災起，唯說火焚，今加蟲鬼，說諸惡相，欲令眾生厭怖深故。如三毒等，毀責之故，立種種名。
初中分三：初有六頌明怪鳥毒蟲，稍遲鈍故，喻貪等五；次十頌明靈神異鬼，稍捷利故，喻於五見；後一頌半通結此二。初中復二：五頌半別明；半頌結之。初文分五：初半頌喻貪；一頌半喻瞋；一頌喻癡；一頌喻疑；一頌半喻慢。此初二也。此中配屬，無別教文，但行相相應，即義相配。順古且然，論本不釋，理未必爾。義符順故，未必不然。
貪愛有四：一、現有愛；二、後有愛；三、貪喜俱行愛；四、彼彼喜樂愛。皆據別行相，以現可見故，鷲、梟、鵄、鵰如次配上品四愛，烏、鵲、鳩、鴿如次配下品四愛。或性鈍貪、現怪貪、大力貪、動身貪、非法貪、發語貪、卑下貪、多婬貪，如次配八。八鳥多貪，故以為喻。
瞋喻有十一：一、蚖，音：愚袁反，又五丸反。依遺教經，黑短蛇也。漢書玄蚖，韋昭解曰：玄，黑。蚖，蜥蜴也。崔豹，陜以西謂壁宮。以血涂女人臂，必有私情，洗之不落，可以守宮。亦云在石為蜥蜴，在澤為蝘蜓，在舍為守宮，通名蠑蚖。
八、百足。九、鼬，余救反。切韻蟲名，似鼠作鼬。獸名，似猿作貁。玉篇貁似貍，搏鼠，與切韻別。鼬似鼫，啖鼠，亦呼為鼪鼠。由此經本有作鼬作貁。依字林作狖，古文作蜼九種，故名諸蟲，類非一故。如瑜伽第九說：臭處者，不可愛樂，可厭賤皂。臭，謂惡氣。處音：昌與反，息也。謂惡氣息。切韻又云：鵄恕反。玉篇：居也，止也。既作去音，便惡處所。
經：狐狼野干至骨肉狼藉。
贊曰：此喻疑也。狐音：扈都反。玉篇妖獸。鬼所乘。狐有三德：其色中和；小前大後；死必守丘。野干，色青黃，如狗，群行夜鳴，聲如狼，能緣木，巢於危巖高木。狐待機濟，疏故與聞名。無始已來，放縱馳流，起煩惱分別，名先因游戲。受三界苦果，名來入此宅。從無始來因惑業故，感於識等，背理乖真，義名來入。入者，處義。非先出故，今始名入。彼修解脫分，即名為出；良為不修，故名為入。三乘種姓未發現行，設發大心，退求小果，名稚小。稚音：直利反，幼弱也。愚癡所蔽，名無知。於此苦果放逸六情，名歡娛。貪染諸境，名樂著。
經：長者聞已至令無燒害。
贊曰：此頌悲生喻。入宅救之悲生，名驚。隨順生死，名入火宅。由此入故，後亦與子同時方出，循環赴救，不顧其難，名宜救濟，應時濟故。
經：告喻諸子至相續不斷。
贊曰：下五頌喻示大不悕，有二：初四頌密示眾苦以授大乘；後一頌無怖取大。初復有二：初一頌半總告惑、苦還生；後二頌半別告惡處令厭。此初也。
說眾患難者，宅壞火災，蟲鬼紛擾。惡鬼者，外道諸見。毒蟲者，白衣余惑。此二為緣，所生一切煩惱災火連綿不息。蔓莚者，連續之貌。有解上去下平呼。既如草蔓，亦如莚廗之長也。或為延，如草蔓延長連續不斷。或蔓，亡怨反；莚，余戰反。西京賦云：其形蔓莚。廣雅：蔓，長也。莚，遍也。二皆去聲呼之。如野火連綿，勢長不斷絕之義。因宅火生，名火蔓莚。因火宅壞，名苦，次第相續不絕。此意顯示因惑生苦，緣生之中，無明、行後有識等五，愛、取、有後有生、老死。因苦生惑，生死相續，無斷絕期。觸、受後，有愛、取，老死後，還有無明。故說生死名為輪轉。
經：毒蛇蚖蝮至況復大火。
贊曰：此別告也。毒蛇等，瞋也。夜叉，惡業也。鳩盤荼，戒取也。野干，疑也。狗，慢也。鵰鷲，貪愛也。百足之屬，如是等種種煩惱也。既乏法食，饑渴故生惱，惱急紛披，甚可怖畏。睹其惑相，此是苦難極惡處所，已不可樂，況大火因所感燒之果宅晝夜煎迫，何可貪哉？或復如是煩惱蟲鬼擾攘，惡相苦已難處，況此乃是損害燒煮今後世中災難大火？不作此解，蟲鬼即火，何所差別？難處有二義：一、難可安處。詩云：莫我遑處。處，居也，安也。二、苦難處所。
經：諸子無知至嬉戲不已。
贊曰：此一頌無悕取大。
經：是時長者至益我愁惱。
贊曰：下第三段有三頌思方拔濟喻，有二：初一頌轉益悲生；後二頌正思拔濟。此初也。眾生受苦，煩惱增長，轉益菩薩之悲心也。
經：今此舍宅至設諸方便。
贊曰：正思拔濟也。妉者，樂著。湎者，醉亂。嬉戲，縱逸。余意可知。妉、媅皆丁含反，愛樂也。翫著作耽，三字皆得。湎音：無兗反，亦嗜著也，亂也。古文䤄，有作媔、愐，不知所從。䤄，說文：妉於酒也。
經：告諸子等至妙寶好車。
贊曰：下第四段三頌正說三乘喻，分三：一頌總告許車；一頌陳車在外；一頌說車所從。此初也。
經：羊車鹿車至汝等出來。
贊曰：陳車在外也。果出於因門，理逾於教外，故言出門外。車體無漏不系，名外。若離三界，無施化處，故在三乘門外也。佛住宅外，故呼子出，義如前釋。
經：吾為汝等至可以游戲。
贊曰：說車所從也。涅盤寶所，無為先有，不言我作，車是菩提，有為之體，所以言作。作是起義，牛車種智，由教行生，故名為作。羊、鹿二車，名教施設，亦言我作。雖并是作，牛車作體，羊鹿作名，故皆名作。稱機而濟，名隨意樂。
經：諸子聞說至離諸苦難。
贊曰：下第四大段有六頌半頌依言免難喻，分二：初一頌半子免災難；後五頌父遂心安。此初也。即時奔競者，互相勸勉。馳走而出者，精進勇猛也。到空地者，隨其所應，離三障，處二空之地，即二乘無學及入初地，出分段死之苦難也。無復生故，惡果名苦，惡因名難。
經：長者見子至我今快樂。
贊曰：下有五頌父遂心安，分二：一頌半見已自慶；三頌半喜極告他。此初也。四衢者，四諦理也。子既出住四衢，父遂坐師子座，得無畏故，表心安故。由此次言爾時諸子，知父安坐，故師子座是父座也。善適父心，故言快樂。即是昔者得菩提，後生猶在因，數而作大車，教之修習，果滿生故。總而言之，一切種智無漏五蘊為此車相，舍無常色，獲得常色，受、想、行、識亦如是故。若說真如為此車體，即是寶所，云何言作化城教設？亦可說言我所化作，豈說寶所亦是作也？牛車既作，明體菩提。
經：莊校嚴飾至處處垂下。
贊曰：下第三段有六頌父但與一，分四：初四頌裝校；次一頌牛相；次半頌儐從；後半頌總標與車。初有九嚴，此中有六：一、總嚴。二、欄楯。三、佩鐸。四、交絡。五、鬘蓋，真珠羅網是也。施音：式枝反。六、華纓，以金華飾纓故，名金華諸纓，更非別物。
經：眾彩雜飾至以覆其上。
贊曰：此有三嚴：七、雜嚴，眾彩等是。八、茵蓐，說文：車中重席自在，別識法藥，安隱眾生。別識根器，能應機說，故現世間。
經：汝舍利弗至勿妄宣傳。
贊曰：此明汝等不識，勿妄宣傳。法印者，一乘妙理，印大乘教，令決定故。我為利益，故說此印。汝既不識藥之與病，勿妄傳授，恐禍生故。
經：若有聞者至阿鞞跋致。
贊曰：下第二段有八頌，信者位高，皆久植德本。中有六頌：一頌位高能信；一頌半往遇佛緣，曾聞方信；一頌半若有能信汝之所說，即見我等；一頌智深能信，識淺不能；一頌決定姓二乘所不能信；後二頌不定姓二乘方順生信。此初也。有聞此經，心生隨喜，身、心二頂，敬而信之，當知是人住不退地。阿鞞跋致，此云不退，亦有本云阿惟越致、阿毘跋致。從阿鞞跋致為正，余音訛也。信、位、證、行四不退中皆能爾故，根機熟故。
經：若有信受至亦聞是法。
贊曰：第二、昔遇佛緣，曾聞方信，有宿因故。
經：若人有能信至并諸菩薩。
贊曰：第三、若信汝說，則見我身、比丘、菩薩，三寶無異故，三寶同體故。若別體者，當必見故，見之因故，我等皆欲令聞此法，理無別故。
經：斯法華經至迷惑不解。
贊曰：第四、智深能信，理深妙故。淺識不能，謂愚凡夫。
經：一切聲聞至力所不及。
贊曰：第五、決定二乘所不能悟，乖本心故。不愚法者，可有信義，無順修行。
經：汝舍利弗至非己智分。
贊曰：第六、不定姓二乘方順生信。汝最上根尚信我語，方漸證入，況余不定聲聞姓耶？菩薩聞之，能思擇入。尚音：常兩反，玉篇：時亮反。庶幾也，且也。
經：又舍利弗至莫說此經。
贊曰：下第三段三十六頌半無智之人不信罪相，有二：初二頌外道凡夫若有七惡，應勿為說；後三十四頌半脫其為說，彼懷不信，惡因果相。初中有二：初一頌具四惡，應勿為說；後一頌具三惡，亦勿為說。此初也。四惡者：一、憍，恃族姓、色力、聰叡、財富而醉逸者；二、慢，具七慢，以陵人少德謂多，五千之輩；三、懈怠，放逸縱蕩而無厭者；四、我見，外道之徒。若深厭生死，欣求出世，自卑尊人，下心愛法，翹懃不縱逸，遣惑觀無我，信順此經，方應為說。故具四惡，不應為說。下皆準知。
經：凡夫淺識至亦勿為說。
贊曰：此有三惡：一、淺識詐現聰明，識達不遠；二、深著五欲，在家五欲耽醉，身心煩惱重者；三、聞不能解，愚鈍凡夫無種姓者。愚法定姓二乘之屬，皆勿為說。
經：若人不信至世間佛種。
贊曰：下三十四頌半脫其為說，彼懷不信，惡因果相，有二：初四頌半不信故種惡因；後三十頌不信故受惡果。初復有二：初一頌不信故善滅；後三頌半不信故惡生。此初也。滅有漏因，名斷世間種。滅無漏因，名斷佛種。由信此經，初熏有漏善種子，故生於人天，受勝妙樂，資長無漏法爾。種子後漸入圣，新生無漏，展轉乃至成佛之果。故信此經，能為世間近人天因，遠成佛因，當來成佛，利樂無邊。若自不信，毀謗障礙，不令流行，令他不信，豈非斷於二類種耶？乃為挑壞天人眼目，或斷一切世間之佛種，損破無漏種子法故。由此經說，若有勸發菩提心者，佛種不斷。故謗此經，斷菩提心，名斷佛種；法不行故，亦斷法種；既不發心，不證圣道，亦斷僧種。今從勝說，唯斷佛種。
經：或復頻蹙至如斯經典。
贊曰：下三頌半不信故惡生，有二：初二頌於法不信，起三惡業；後一頌半於人不信，起四惡行。此初也。頻蹙者，身不信相。若蹙眉作顰，今云頻者，數數蹙，亦并也，眉并一處。蹙音：子六反，迫也，亦作䠞。疑惑者，心不信相。誹謗者，語不信相。此中應言：若佛在世，若滅度後，其有誹謗如斯經典，或復頻蹙而懷疑惑，汝當聽說此人罪報。文中倒也。
經：見有讀誦至汝今復聽。
贊曰：於人不信，起四惡行也。於四人不信：一、讀；二、誦；三、書；四、持。理準總應於行十種法行人邊俱起不信，此中略故，但舉四人起四惡行。四惡行者：一、輕賤；二、憎嫌；三、嫉妒；四、結恨。略說此四，最輕罪因。其實打罵、殺縛、盜劫、誹謗、說過、忿害等惡，皆重罪因，略而不舉，當聽其果。
經：其人命終至至無數劫。
贊曰：下三十頌由不信故，受惡果相，分二：初二十八頌明不信果；後二頌結成。初中復二：初二十二頌別歷三趣，受異熟果相；後六頌總歷四趣，受增上等流二果之相。初中有三：一頌半受地獄果相；次十頌半受畜生果相；後十頌受人中果相。不說餓鬼，餓鬼多由貪生，不信此經，生貪者少故，略而不說，實非無也。下文亦有，前第一卷說五趣，以六門分別，上已釋三門：一、名；二、體；三、開合訖。今更辨余三門：一、處所；二、果相；三、壽量。
處所者，捺落迦，有三：一、根本；二、近邊；三、孤獨。根本即是八熱、八寒。八熱者：一、等活；二、黑繩；三、眾合；四、號叫；五、大號叫；六、燒燃；七、極燒燃；八、無間。此八苦器處所縱廣皆十千由旬。
八寒者：一、皰；二、皰裂；三、&#;哳沾；四、郝郝凡；五、虎虎凡；六、青蓮華；七、紅蓮華；八、大紅蓮華。此下三萬二千踰繕那有等活，等活下四千踰繕那有黑繩等七，如是以下六捺落迦，相去皆隔二千由旬。其八寒地獄皆小於熱地獄，此上所說根本地獄。
有義地獄，上下重疊，略計無間底去地，并有十二萬八千由旬。此釋不然，妙高去水下但說八萬，即踞金輪定不可爾。故有釋言：此下過三萬二千由旬有等活，等活下四千有余七，余七傍相當非上下；初寒與等活齊，初寒下二千有余七寒，七寒亦傍相當非上下。其八地獄廣十千由旬，不說上下，瑜伽但言此下三萬二千有等活，等活下四千有余那落迦，初寒在等活傍。此下二千有余寒那落迦，那落迦處廣十千，不別說上下相去皆四千，及一一地獄皆十千，故婆沙有二說。俱舍乃云下過二萬至無間底，極為淺近。近邊即是八熱門外面各四門，俱舍說為十六增也。謂煻煨、屍糞、鋒刃、烈河，孤獨，即是山間、壙野、樹下、空中，或一或多受罪之處。傍生之類，本居大海，流住余處。正法念說：下過五百由旬有琰摩王國，後流余處。人住四大洲、八中洲，一一各有五百小洲以為眷屬。天住六欲、色、無色界，四大王眾天居妙高山半腹之中第四層級，俱舍說住初金山頂，三十三天住妙高頂，自余諸天皆漸次住已上空中，須彌山頂去下八萬踰繕那，已上諸天皆去地一倍，夜摩天去地一十六萬，知足天去地三十二萬。除無云天，乃至已上，皆準當知。無色界天，在欲、色界，隨先入定處而便受果故。非天根本住在妙高山北北海之下，余傍小者，隨在四洲，如前已說。
受果相者，謂那落迦有情多分受用極治罰苦，傍生有情多分受用相食噉苦，餓鬼有情多分受用極饑渴苦，人趣有情多分受用匱乏追求種種之苦，天趣有情多分受用衰惱墜沒之苦。
八熱地獄受苦相者：一、等活苦相，謂彼有情多共聚集業增上所生種種苦具，次第而起，更相殘害，悶絕躄地。次虛空中有大聲言：此諸有情可還等活，可還等活！次彼有情欻然復起，如前苦具，還受殘害，由此因緣，長時受苦，乃至先世所造一切惡不善業未盡未出。
二、黑繩苦相，謂彼有情多分為彼所攝，獄卒以黑繩拼之，或為四方，或為八方，或為種種圖畫文像。彼既拼已，隨其處所，若鑿若&#;，若斫若剜。由如是等種種因緣，長時受苦，業盡方出。
三、眾合苦相，謂彼有情或時展轉聚集和合，爾時便有彼攝獄卒驅逼，令入兩鐵羺頭大山之間。彼既入而噉食之。三、鐵刺林，有鐵設柆末梨林，狀如皂莢刺樹，彼諸有情從前出已，便來趣之，由狗等趁，遂登其上。當登之時，一切刺鋒向下而刺，彼欲下樹，嘴復回向上，貫刺其身，遍諸支節。爾時便有鐵嘴大鳥上彼頭上，或上其髆，探啄眼精而噉食之。
四、烈河園，有廣大河，沸熱灰水彌滿其中，彼諸有情尋求舍宅，從彼出已，來墮此中，猶如以豆置之大鑊，燃猛熾火而煎煮之。隨湯騰涌，周旋回沒，於河兩岸，有諸獄卒手執杖索及以大網，行列而住，遮彼有情，不令得出，或以索羂，或以網漉。復置廣大熱鐵地上，仰彼有情，而問之言：汝等今者欲何所須？彼答言：我今竟無覺知，然為種種饑苦所逼。時彼獄卒即以鐵鉗鉗口令開，便以極熱燒然鐵丸置其口中。余如前說。若彼答言：我今渴苦。獄卒即以洋銅灌口，長時受苦，業盡方出。其孤獨那落迦所受苦相，處所雖小，種種苦具無不具足，如妙吉祥問大采菉豆子經廣說其相。
八寒相者：一、皰那落迦，受生有情極重廣大，寒觸所觸，一切身分悉皆卷縮，猶如瘡皰。二、皰裂那落迦，猶如皰潰，膿血流出，其瘡卷縮。三、&#;哳沽。四、郝郝凡。五、虎虎凡。此三那落迦受罪有情，苦音差別，以立其名。六、青蓮華那落迦，由重廣大寒苦觸所觸，一切身分悉皆青瘀，皮膚破裂，或五或六。七、紅蓮那落迦，過此青已，色變紅赤，皮膚分裂，或十或多。八、大紅蓮那落迦，謂彼身分極大紅赤，皮膚分裂，或百或多，其傍生趣，更相殘害，如羸弱者，為諸強力之所殺害，受種種苦，以不自在，他所驅馳，多被鞭撻，與彼人天為資生具。由此因緣，具受種種極重苦惱。
其餓鬼趣，略有三種：一、由外障礙飲食；二、由內障礙飲食；三、飲食無有障礙。由外障礙飲食者，由習上品慳故，生鬼趣中，常與饑渴相應，皮肉血脈皆悉枯槁，猶如灰炭，頭發蓬亂，其面黯黑，唇口乾焦，常以其舌舐略口面，饑渴慞惶，處處馳走，所到泉池，為余有情手執刀杖及以羂索，行列守護，令不得趣；或強趣之，便見其泉變成膿血，自不欲飲。如是等名由外障礙飲食。由內障礙飲食者，謂彼有情咽或如針，口或如炬，或復頸癭，其腹寬大，由此因緣，縱得飲食，無他障礙，自然不能若噉若飲。如是等名由內障礙飲食。此前文說其咽如針，皆是此輩。飲食無有障礙者，謂有餓鬼，名猛焰鬘，隨所飲噉，皆被燒然，由此常受饑渴大苦。復有餓鬼，名食糞穢，或有一分食糞飲尿，或復一分唯能飲噉，極可厭惡，生熟臭穢，縱得香美，而不能食，或有一分自割身肉而噉食之，縱得余食，竟不能噉。如是等輩，是名飲食無有障礙。
其人趣中多受是苦，謂俱生饑渴匱乏苦；小來貧窮故，所欲不果匱乏苦；麤疏飲食匱乏苦；逼切追求，攝受匱乏苦；為他卑下，被主逼切等苦；時節變異，若寒若熱匱乏苦；黑闇等中障所作事業皆悉休廢匱乏苦；又受變壞老病死苦。由那落迦等中謂死為樂，故於彼趣不立為苦。其天趣中無解支節苦，而有死墮苦。如經中說：有諸天子將欲沒時，五相先現：一、衣垢染現；二、華鬘萎顇；三、兩腋汗流；四、身便臭穢；五、天及天子不樂本坐。時彼天子偃臥林間，所有彩女與余天子共為游戲，彼見此已，生大憂苦。復受陵篾悚栗之苦。由有廣大福聚成就，及廣大五欲天子生時，所余薄福諸舊天子見已惶怖，受大憂苦。
此上所說，通六欲天。其下二天又受斫截破壞驅擯殘害之苦，由與非天共戰諍時，天與非天互相違拒，即執四仗，謂金、銀、頗胝、琉璃共相戰斗。爾時，諸天及與非天或斷支節，或破其身，或復致死。若傷身斷節，續還如故；若斷其首，即便殞歿。天與非天互有他勝，然天多勝，力勢強故。然其彼二若為他勝，即退入自宮，己之同類竟不慰問，由此因緣，便懷憂戚。若天得勝，便入非天宮中，為奪其女，起此違諍；若非天得勝，即入天宮，為求四種蘇陀味故，共相戰諍。復有強力天子，才一發憤，諸劣天子便被驅擯出其自宮。是故諸天受三種苦，謂死墮苦、陵篾苦、斫截破壞殘害驅擯苦。
上說欲界苦，色、無色界有情無是等苦，由彼有情非受苦器故。然由麤重苦故。說彼為苦，有煩惱故，有定障故，於死及住不自在故。由此三界皆有苦故，不可愛樂。唯無漏界，一切麤重諸苦永斷，是故唯此是勝義樂。上說果相。
其壽量者，贍部洲人壽量不定，彼人以三十日夜為一月，十二月為一歲，或時壽無量歲，謂成壞劫；或於一時壽八萬歲，謂住劫初減時；或於一時壽量之葚之色也。若青黑色，作黤，於檻反。嬈音：奴了反，惱也。戲相擾作嬲，擾亂作嫪，奴巧反。玉篇嬈或作擾音，戲弄也。
狗有十果：一、&#;。二、瘦。三、色黧黮。四、疥癩。五、觸嬈。嬈，打惱也。六、人所惡賤。惡音：惡故反。七、常困饑渴。八、骨肉枯竭。九、生被楚毒。十、死被瓦石。此等惡果，各應說因之所招感，恐繁故止。
經：若作馲駝至獲罪如是。
贊曰：此二頌駝驢果。此有四果：一、負重；二、杖捶；三、念食；四、無知。馲音：洛，亦為駝。有作駱，馬色也，非此義。駝、駞皆得。
經：有作野干至或時致死。
贊曰：受野干果，有四：一、疥癩。二、無一目，亦無雙者。若偏信小乘，唯不信大乘，故無一目。三、打擲。四、致死。
經：於此死已至獲罪如是。
贊曰：受蟒身果，有五：一、身大。二、聾。三、騃。騃音：五駭反，癡也。四、無足。五、小蟲食。有作踠，音：於阮反。今此體屈，故應作踠。有作宛，於遠反。玉篇：宛，小孔也。四方高中下曰宛。切韻屈草自覆也。本非宛轉，字故應從踠。唼音：玉篇所甲反。鳧雁口食曰唼。今既入口，應作&#;，子答反。古作唼者，即鳥食啑喋字。啑音：所甲反。喋音：丈甲反。字林唼血亦作唼。
經：若得為人至所依怙。
贊曰：下有十頌得惡人果，有二：初七頌有惡報；後三頌無善果。初中有四：三頌惡形容；一頌無依托；二頌薄福佑；一頌橫羅殃。此初也。
有十七果：一、鈍。二、矬，昨和反，短也。三、丑陋，盧候反，亦丑也。四、&#;，力員反，手拘病乃是。字應從此。有作攣，非此義，乃是綴鷹拘也。今既是病，應作&#;字。五、躄，必益反。手拘名&#;，腳跛名躄。有作癖，腹中癖病，非腳跛。六、盲。七、聾。八、背傴，於武反，背曲不申也。九、人不信。十、口臭。十一、鬼著。十二、貧窮。十三、下賤。十四、他使，所里反。十五、多病。十六、痟瘦。痟音：相焦反，渴病名。十七、無依怙，胡古反，恃也。或開瘦為一，瘦病與痟病別，便成十八。
上來一頌意業果，一頌語業果，一頌身業果，由意為導首，引痤陋等故。
經：雖親附人至尋復忘失。
贊曰：無依托也。附音：符遇反，近也。有二果可知。
經：若修醫道至而復增劇。
曰：薄福佑，有二果可知。
經：若他反逆至橫羅其殃。
贊曰：橫羅殃也。抄音：初教反，或作&#;，或作鈔。玉篇：抄，掠也。強取物也。竊，私也。橫羅，非理來也。
經：如斯罪人至永不聞法贊曰：下三頌無善果，有三：一頌不見佛；一頌不聞法；一頌常根缺。此初二也。
經：於無數劫至諸根不具。
贊曰：此根缺也。初頌有一，佛前後難；第二有六難：地獄、畜生、餓鬼、北洲、長壽天為生難處，世智辨聰難為狂聾心亂，永不聞法；第三頌有一，諸根不具難。合有八難，故無善也。
經：常處地獄至獲罪如是。
贊曰：下有六頌，總明歷四趣，受增上等流果，分四：初半頌地獄；半頌餓鬼；一頌畜生；四頌惡人。此初三也。園觀者，古段反，樓觀也。若舍作館。余惡道者，餓鬼等也。以謗正法，慳貪自居，不順修學，故生鬼趣。前據此少，故不別說。
經：若得為人至以為衣服。
贊曰：下四頌惡人果，有四：一頌惡嚴；一頌惡服；半頌惡狀；一頌半惡行。此初二也。瘖亦瘂，不能言也，有作喑。字林：喑，唶也。唶音：子夜反。瘂有作啞，字林乙白反，笑聲也。切韻：啞，口不能言。疽音：七余反，亦癰也。
經：身常臭處至獲罪如是。
曰：此惡狀及惡行也。深著我見，癡增上故。貪、瞋可知。
經：告舍利弗至莫說此經。
贊曰：上二十八頌明不信果，此二頌結成。
經：若有利根至乃可為說。
贊曰：六十六頌示人之是非，令學是除非。中有四，上已三段，下第四段有十九頌，於有智者應為說之，有二：初十七頌應為說相；後二頌結之。初中有三：初一頌半從來未發心，驗有佛種姓，乃可為說；次十頌半雖已發心，有六度習，乃可為說；後五頌雖有性習，復能有重法求法之心，方可為說。此初驗有六德：一、利根，聞速解故；二、智慧，別是非故；三、明了，不迷暗故；四、多聞，先有學植故；五、強識，精彩齊爽故；六、為說法華，好求佛道，非求余道，樂超塵俗，或性求覺路，不樂愚迷，乃可為說。
經：若又曾見至乃可為說。
贊曰：雖已發心，有六度習。中有六：一頌半曾種施習；一頌精進習；一頌半定習；三頌戒習；一頌半忍習；二頌慧習。此初也。曾見佛故，久種施習，可為說之。此下所驗，隨舉是事，如菩薩地，勘檢說之。
經：若人精進至乃可為說。
贊曰：初一頌懃，一頌半定也。
經：又舍利弗至乃可為說。
贊曰：此三頌戒習。初一頌半舍惡近善緣，當說其相，後一頌半堅持凈戒。潔音：古屑反，亦清也。
經：若人無瞋至乃可為說。
贊曰：初一頌半忍習，後二頌慧習也。質直，安受苦忍；常愍，耐怨害忍，敬佛，諦察法忍。
經：若有比丘至乃可為說。
贊曰：下五頌復能求法重法，分二：初二頌半專求大乘；後二頌半諦求大乘。此初，有二：初一頌求法頂受；後一頌半不求余經。
余經者，小乘經也。善戒經說：內學大乘未究竟，不得學余乘、余四明論。若內究竟，於日日中二分學大乘內明，一分學余經。此中全不許學余經一偈，依初學者令專求故，久學兼修。
經：如人至心至乃可為說。
贊曰：此明諦求，有二：初一頌諦求；後一頌半不求。外典至心不輕，舍外道教，乃可為說，至誠感神，克念作圣故。
經：告舍利弗至妙法華經。
贊曰：於有智者應為說。中有二，上來應為說相，此乃結之。