問：已解釋忍波羅蜜，今應說精進波羅蜜？
答：勇健體相、勇健作業等，是為精進。於中諸菩薩等，從初發心乃至究竟覺場，建立一切菩提分相應身、口、意善業，此名精進波羅蜜。又復若與諸凡夫及學、無學、聲聞、獨覺等不共精進，此名精進波羅蜜。
精進有三種，謂身、口、意。彼身、口精進，以心精進而為前行。略說有三種福事：若身與福事相應，是身精進；若口與相應，是口精進；若意與相應，是意精進。又於若自利、若利他善中，身健行是身精進，口健行是口精進，意健行是心精進。
復有三十二種菩薩精進，謂不斷三寶種精進；成熟無量眾生精進；攝受無量流轉精進；無量供養給侍精進；聚集無量善根精進；出生無量精進精進；善說令眾生歡喜精進；安隱一切眾生精進；隨諸眾生所作精進；於諸眾生中行舍精進；受諸戒學精進；忍力調柔精進；出生諸禪那三摩提、三摩鉢帝精進；滿足無著智慧精進；成就四梵行精進；出生五神通精進；以一切佛土功德成已佛土精進；降伏諸魔精進；如法降伏諸外論師精進；滿足十力無畏等佛法精進；莊嚴身、口、意精進；得度諸有所作精進；害諸煩惱精進；未度者令度、未脫者令脫、未穌息者令穌息、未涅盤者令涅盤精進；聚集百福相資糧精進；攝受一切佛法精進；游無邊佛土精進；見無量諸佛精進。此諸精進從大悲出，離身、口、意故，住不取不舍故，得不舉不下故，攝不生不起故，如是等三十二法具足已，精進波羅蜜當得清凈滿足。此中亦有圣頌：
彼諸施等波羅蜜，精進之力所成就，
是故精進為根本，諸菩薩等得佛身。
精進方便求菩提，我念精進勝方便，
以其舍離精進已，方便不能作所作。
若唯獨有一方便，則無策動作事業，
所作皆是精進作，是故精進勝方便。
心有巧力為方便，此心從於精進生，
是故諸有所作事，皆以精進為根本。
諸論及以工巧等，具精進故到彼岸，
是故於諸所作中，精進最為成就者。
所有自在及財物，精進之人則能得，
是故諸有安樂事，皆以精進為得因。
以有殊勝精進故，佛於聲聞為上首，
是故此之精進力，最為勝因非余行。
勝上精進勇健者，於地地中雖同地，
而彼得最勝上，是故常應起精進。
佛在菩提樹下時，以精進故覺菩提，
是故精進為根本，得佛身因前已說。
問：已略解釋精進波羅蜜，今應說禪那波羅蜜。
答：禪那者，有四種禪那，謂有覺有觀，離生喜樂，游於初禪；無覺無觀，定生喜樂，游第二禪；離喜行舍，念慧受樂，游第三禪；滅於苦樂，舍念清凈，不苦不樂，游第四禪。於此四種禪那中，離證聲聞、獨覺地，回向佛地已，得名禪那波羅蜜。
諸菩薩有十六種禪那波羅蜜，諸聲聞、獨覺之所無有。何者？十六種謂不取實禪、不著味禪、大悲攀緣禪、三摩地回轉禪、起作神通禪、心堪能禪、諸三摩鉢帝禪、寂靜復寂靜禪、不可動禪、離惡對禪、入智慧禪、隨眾生心行禪、三寶種不斷禪、不退墮禪、一切法自在禪、破散禪，如是等十六種，是為禪那波羅蜜。
不取實禪者，為滿足如來禪故；不著味禪者，不貪自樂故；大悲攀緣禪者，示現斷諸眾生煩惱方便故；三摩地回轉禪者，攀緣欲界為緣故；起作神通禪者，欲知一切眾生心行故；心堪能禪者，成就心自在智故；諸三摩鉢帝禪者，勝出諸色無色界故；寂靜復寂靜禪者，勝出諸聲聞、獨覺三摩鉢帝故；不可動禪者，究竟後邊故，離惡對禪者，害諸熏習相續故；入智慧禪者，出諸世間故；隨眾生心行禪者，度諸眾生故；三寶種不斷禪者，如來禪無盡故；不退墮禪者，常入定故；一切法自在禪者，諸業滿足故玉、珊瑚等寶性，入於日月薄蝕、星宿地動、夢怪等事，建立相諸身分支節等，知於禁戒行處，禪那、神通、無量無色處，及余正覺相應利樂眾生等彼岸。
又復知諸世界成壞，隨世界成，隨世界壞，皆悉了知。又知業集故，世界成；業盡故，世界壞。知世界若干時成住，知世界若干時壞住。知諸地界、水界、風界、火界，若大、若小、若無量等差別。知極細微塵，亦知所有微塵聚集、微塵分散。知世界中所有地微塵數，如是亦知水、火、風等微塵數。知所有眾生身微塵數、國土身微塵數。知諸眾生麤身、細身差別，乃至亦知微塵合成地獄、畜生、餓鬼、阿修羅、天、人等身，知欲、色、無色界成壞，及知彼小大無量等差別。知眾生身中業身、報身、色身，知國土身中小大染凈及橫住、倒住、平住等方網差別。
知業報身中差別名字身。知聲聞、獨覺、菩薩身中差別名字身。知如來身中正覺身、愿身、化身、住持身、形色相好莊嚴身、威光身、意念身、福身、法身。知智身中若善分別，若如理思惟，若果相應攝，若世出世，若安立三乘，若共法不共法，若出道非出道，若學無學。知法身中平等不動，安立世諦處所名字，安立眾生非眾生法，安立佛法、圣眾。知虛空身中，無量身入一切處非身，真實無邊無色身差別，得出生如是等身智。
又得命自在、心自在、眾具自在、業自在、愿自在、信解自在、神通自在、智自在、生自在、法自在。得如是等十自在已，為不思議智者、無量智者、不退智者，如是等智，有八萬四千行相，是菩薩所知智波羅蜜。如是隨分解釋智波羅蜜，若欲具演，唯佛世尊乃能解說。
此六波羅蜜，摠菩提資糧，
猶如虛空中，盡攝於諸物。
如所解釋六波羅蜜中，摠攝一切菩提資糧，譬如虛空，行住諸物，有識、無識悉攝在中，如是其余聞資糧等諸資糧攝在六波羅蜜中，同相無異應知。