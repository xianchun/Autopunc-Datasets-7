凡一，詣波羅奈國，有馬鳴大士迎祖作禮，問云：我欲識佛，何者即是？
祖云：汝欲識佛，不識者是。
云：佛既不識，焉知是乎？
祖云：既不識佛，焉知不是？
云：此是鋸義。
祖云：彼是木義。祖復問：鋸義者何？
云：與師平出。馬鳴卻問：木義者何？
祖云：汝被我解。
馬鳴豁然大悟。後付法眼，而說偈云：
迷悟如隱顯，明暗不相離。
今付隱顯法，非一亦非二。
凡一，得法之後，於華氏國有迦毘摩羅者，三千眷屬，有大神力，祖問云：汝盡神力，變化若為？
云：我化巨海，極為小事。
祖云：汝化性海得否？
云：何謂性海？我未嘗知。
祖云：性海者，山河大地，皆依建立，三昧六通，由茲發現。
迦毘摩羅聞是語已，契自本心，與三千徒投祖出家。後付法眼，而說偈云：
隱顯即本法，明暗元不二。
今付了悟法，非取亦非離。
凡一，本習外道，歸心佛乘。游西印度，至一深山，有龍樹尊者出迎，問祖云：深山孤寂，虵蟒所居，大德至尊，何枉神足？
祖云：吾非至尊，來訪賢者。
龍樹默念云：此師得決定性明道眼否？是大圣繼真乘否？
祖云：汝雖心語，吾已意知，但辦出家，何慮吾之不圣？
龍樹悔謝，祖與剃度。後付法眼，而說偈云：
非隱非顯法，說是真實際。
悟此隱顯法，非愚亦非智。
凡一，具大知見，無所不通。游西印度，彼國人多信福業，聞尊者為說妙法，各相謂言：人之福業，世間第一，徒言佛性，誰能睹之？
祖云：汝欲見佛性，先須除我慢。
彼眾云：佛性大小？
祖云：非大非小，非廣非狹，無福無報，不死不生。彼聞理勝，悉回初心，悟無生忍。
有迦那提婆者謁祖，祖知是智人，先令侍者盛滿鉢水置于座前，彼以一針進而投之，忻然契會。後付法眼，而說偈云：
為明隱顯法，方說解脫理。
於法心不證，無瞋亦無喜。
凡一，博識辨慧，名聞諸國。後游巴連弗城，聞諸外道欲障佛法，計之已久，祖執長幡入彼眾中。彼云：汝何不前？
祖云：汝何不後？
彼云：汝似賊人。
祖云：汝似良人。
云：汝解何法？
祖云：汝百不會。
云：我欲得佛。
祖云：我酌然得佛。
云：汝不合得。
祖云：元道我得，汝實不得。
云：汝既不得，云何言得？
祖云：汝有我故，所以不得；我無我故，我自當得。
彼既詞屈，乃問云：汝名何等？
祖云：我名迦那提婆。
羅多，聞語悔過，心即開悟。祖付法眼，而說偈云：
本對傳法人，為說解脫理。
於法實無證，無終亦無始。
凡一，得法之後，隨處利生。至室羅筏城金水河源，見僧伽難提入定，祖俟之七日，方從定起。
祖問之云：汝身定耶？心定耶？
云：身心俱定。
祖云：身心俱定，有何出入？
云：雖有出入，不失定相，如金在井，如金出井，世相去來，金體常寂。
祖云：若金在井，若金出井，金無動靜，何有出入？
云：言金動靜，何物出入？言金出入，金非動靜。
祖云：若金在井，出者何金？若金出井，在者何物？
云：金若出井，在者非金；金若在井，出者非物。
祖云：此義不然。
云：彼理非著。
祖云：此義當墮。
云：彼義不成。
祖云：彼義不成，我義成矣。
云：我義雖成，法非我故。
祖云：我義已成，我無我故。
云：我無我故，復成何義？
祖云：我無我故，故成汝義。
云：仁者師誰，得是無我？
祖云：我師迦那提婆，證是無我。
僧伽難提以偈贊曰：
稽首提婆師，而出於仁者。
仁者無我故，我欲師仁者。
祖答以偈云：
我已無我故，汝須見我我。
汝若師我故，知我非我我。
難提當下豁然，即求剃度。後付法眼，而說偈云：
於法實無證，不取亦不離。
法非有無相，內外云何起？
凡一，寶莊嚴王之子也。因到山舍，見一童子手提圓監直造祖前，祖問：汝幾歲耶？
云：我今百歲。
祖云：汝年尚幼，何言百歲？非其理也。
云：我不會理，正百歲爾。
祖云：汝善機耶？
云：佛言：若人生百歲，不善諸佛機，未若生一日，而得決了之。
祖云：汝手中物，當何所表？
云：諸佛大圓監，內外無瑕翳，兩人同得見，心眼皆相似。遂投祖出家，名伽耶舍多，俾令給侍。
一日，風吹殿角鈴鳴，祖問：風鳴耶？鈴鳴耶？
云：非風鈴鳴，我心鳴耳。
祖云：心復誰乎？
云：俱寂靜故。
祖云：善哉！善哉！繼吾道者，非子而誰？即付法眼，而說偈云：
心地本無生，因地從緣起。
緣種不相妨，華果亦復爾。
凡一，得法之後，徧游諸國。至大月氏國，見一婆羅門舍，祖將入門，舍主鳩摩羅多問：是何徒眾？
祖云：是佛徒眾。彼聞佛名，心神悚然，即閉其戶。
祖良久敲門，彼云：此舍無人。
祖云：答無者誰？
彼聞語異，開門延接，投誠出家。後付法眼，而說偈云：
有種有心地，因緣能發萌。
於緣不相礙，當生生不生。
凡一，為自在天，繼祖時至，降生人間。得法之後，至中天竺國，有闍夜多者問云：我家素向三寶，常縈疾苦；鄰舍旃陀，所作如意。彼何幸，而我何辜？
祖云：何足疑乎？且善惡之報，有三時焉。凡人但見仁夭暴壽，逆吉義兇，便謂無因果，虛罪福。殊不知影響相隨，毫厘靡忒，縱百千劫，亦不磨滅。時闍夜多得聞是語，頓釋所疑。
復告之云：汝已信三業，而未明業從惑生，惑因識有，識依不覺，不覺依心。心本清凈，無生滅、無造作、無報應、無勝負、寂寂然、靈靈然。汝若入此法門，可與諸佛同矣。一切善惡、有為無為，皆如夢幻。
彼於言下，頓悟無生。後付法眼，說偈云：
性上本無生，為對求人說。
於法既無得，何懷決不決？
凡一。祖於羅閱城廣興佛事，敷演頓教法門。彼有學眾，唯尚辯論，有上首名婆修盤頭，一食不臥，六時禮佛，清凈無欲，為眾所尊。
祖欲度之，問彼眾云：此徧行頭陀勤修梵行，可得佛乎？
彼眾云：我師精進如是，何故不得？
祖云：汝師與道遠矣！設行苦行經於塵劫，皆虛妄之本。
彼眾云：尊者蘊何德業而譏我師？
祖云：我不求道，亦不顛倒；我不一食，亦不雜食；我不知足，亦不貪欲；心無所希，名之曰道。時徧行聞是語已，發無漏智。
祖須臾卻問云：適吾對眾挫仁者，得無惱乎？
云：我責躬悔過以來，聞諸惡言，如風如響，況今獲飲無上甘露，返生熱惱耶？惟愿大士誨以妙道。
祖云：汝久植德本，當繼吾宗。
後付法眼，而說偈云：
言下合無生，同於法界性。
若能如是解，通達理事竟。
凡一，在胎遇記，必為世燈。生長苦行，而證道果。至那提國，國王有子摩拏羅投祖出家，得大神力，頓悟心宗，當紹祖位。即付法眼，而說偈云：
泡幻同無礙，如何不了悟？
達法在其中，非今亦非古。
凡一，舍王宮樂，出家證道。往月氏國，有鶴勒那者問云：龍子何聰？鶴眾何惑？
祖告其宿因，心即開悟。復云：我今當修何業，令此鶴眾轉得人身？
祖云：佛有無上法寶，展轉相傳，今付於汝，廣度有情。
鶴眾因此而得解脫。後付法眼，而說偈云：
心隨萬境轉，轉處實能幽。
隨流認得性，無喜亦無憂。
凡一，生時天花散彩，地布金錢，收養王宮，廣現神變。後至中印度，有師子比丘問云：我欲求道，當何用心？
祖云：汝欲求道，無所用心。
云：既無用心，誰作佛事？
祖云：汝若用心，即非功德；汝若無作，即是佛事。經云：我所作功德，而無我所故。
師子聞之，頓入佛慧。祖付法眼，而說偈云：
認得心地時，可說不思議。
了了無可得，得時不說知。
凡三。祖至罽賓國，問禪定達磨達云：仁者習定，當何來此？既至于此，胡云習定？
云：我雖來此，心亦不亂，定隨人習，豈在處所？
祖云：仁者既來，其定亦至，既無處所，豈在人習？
云：定習人故，非人習定，我雖來此，其定常習。
祖云：人非習定，定習人故，當自來時，其定誰習？
云：如凈明珠，內外無翳，定若通達，必當如此。
祖云：定若通達，一似明珠，今見仁者，非珠之徒。
云：珠既明徹，內外悉定，我心不亂，猶若此凈。
祖云：其珠無內外，仁者何能定？穢物不動搖，此定不是凈。彼聞此語，心地朗然。
祖一日遇一長者引其子而問云：此子名婆舍斯多，當生便拳左手，今雖長大，而未能舒，愿尊者示其宿因。
祖熟視之，即索云：可還我珠？童子遽開拳奉珠，眾皆驚異。
祖云：吾前報為僧，赴西海龍王齋，受襯珠，付此童子，婆舍斯多今還吾珠，理固然矣。
長者舍其子，出家得度。祖將償宿債，預付心法，而說偈云：
正說知見時，知見即是心。
當心即知見，知見即于今。
罽賓有二外道學諸幻術，偽為釋子，盜入王宮。事跡既敗，罽賓王怒，破毀伽藍，仍自秉劍謂祖云：師得蘊空否？
祖云：已得蘊空。
云：離生死否？
祖云：已離生死。
云：可施我頭？
祖云：身非我有，豈況於頭？王即揮刃，白乳涌丈余，王之右臂，尋亦墮地，七日而終。
玄沙云：大小師子尊者頭也不會作得主。
雪竇云：作家君王，天然有在。
凡二。母夢神劍，覺而有孕。既誕，遇師子尊者，顯發宿因，密傳心印。適南天竺國，中印度國王名迦勝，設禮供養。有外道號無我，為王敬重，深嫉祖來，乃於王前謂祖云：我與默論，不假言說。
祖云：孰知勝負？
云：不爭勝負，但取其義。
祖云：汝以何為義？
云：以無心為義。
祖云：汝既無心，安得其義？
云：我說無心，當名非義。
祖云：汝說無心，當名非義；我說非心，當義非名。
云：當義非名，誰能辯義？
祖云：汝名非義，此名何名？
云：為辯非義，是名無名。
祖云：名既非名，義亦非義。辯者是誰？當辯何物？如是往返五十九翻，外道杜口信伏。
芭蕉云：譬如象馬，儱戾難調，加諸楚毒，至于徹骨，方乃調伏。
大陽延云：蚌鷸相持，死在漁人之手。
妙喜云：尊者何用繁詞？待他道：請師默論，不假言說。便云：義墮了也。
祖因南天竺國太子不如密多投祖出家，祖云：汝求出家，當為何事？
云：我求出家，當為佛事。
祖嘆云：太子智慧天至，必諸圣降跡。即垂納受，削發具戒。付法眼藏，而說偈云：
圣人說知見，當境無非是。
我今悟真性，無道亦無理。
凡一，舍太子位，傳法度生。至東印度，有婆羅門子街巷游行，初無定止，祖問之云：汝行何速？
云：師行何緩？
祖云：汝今何姓？
云：與師同姓。
祖云：汝憶往事否？
云：我念遠劫與師同居。
祖云：共為何事？
云：師演摩訶般若，我轉甚深修多羅。
祖云：今日所談，深契宿因，汝乃大勢至菩薩也。
即度出家，名般若多羅。後付法眼，而說偈云：
真性心地藏，無頭亦無尾。
應緣而化物，方便呼為智。
凡二，既得法已，適南印度，香志國王崇奉佛乘，尊重供養，於祖施以無價寶珠。王有三子，祖以所受珠問三王子云：此珠圓明，有能及否？
第一、第二王子皆云：此珠七寶中尊，固無逾矣。
第三王子菩提多羅云：此是世寶，未足為上；於諸寶中，法寶為上。此是世光，未足為上；於諸光中，智光為上。此是世明，未足為上；於諸明中，心明為上。此珠光明，不能自照，要假智光，而辯於此。既辯此已，即知是珠；既知是珠，即明其寶。若明其寶，寶不自寶；若辯其珠，珠不自珠。要
孩兒雖道得，八十老人行不得。白遂作禮而謝。