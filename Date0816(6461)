傳燈曰：如來將化，預命摩訶迦葉云：吾以清凈法眼，涅盤妙心，實相無相，微妙正法，今付於汝，汝當護持。并敕阿難貳其傳化，無令斷絕。廣燈曰：大迦葉謂阿難云：婆伽婆未圓寂時，多子塔前以正法眼藏密付於我，我今傳付於汝。原是二者，蓋體涅盤及阿含等經，承述之也。
爾後祖祖授受，凡二十八傳至菩提達磨，自達磨五傳而至曹溪，曹溪一傳而角立，是為青原，是為南岳。自青原、南岳不十傳，則岳分矣：曰臨濟、曰曹洞、曰云門、曰溈仰、曰法眼。其印度佛祖密乘奧旨，歲時詳略皆備，冠乎傳燈三錄之首。
今茲纂集，不復稠疊，直自此土初祖菩提達磨以下，依次編錄，垂之無窮，獨溈仰、法眼數傳而絕者，不可得而載焉嗣北禪感。僧問：如何是大道根源？
曰：云興當午夜，石虎叫連霄。
嗣石門遠。僧問：達磨未來時如何？
曰：番人不展陣，漢地沒胡蹤。
云：來後如何？
曰：八方歌道泰，一國賀無私。
嗣石門遠。僧問：如何是佛？
曰：騎牛趁春草，背卻少年爺。
問：寶劍未磨時如何？
曰：烏龜鵅黑豆。
云：磨後如何？
曰：庭柱掛燈籠。