慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智與布施、凈戒、安忍、精進、靜慮波羅蜜多為所依止，為能建立，令得生長，故此般若波羅蜜多於彼布施乃至靜慮波羅蜜多為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智，與彼內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空為所依止，為能建立，令得顯現，故此般若波羅蜜多於彼內空乃至無性自性空為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智，與彼真如、法界、法性、不虛妄性、不變異性、平等性、離生性、法定、法住、實際、虛空界、不思議界為所依止，為能建立，令得顯現，故此般若波羅蜜多於彼真如乃至不思議界為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智，與苦圣諦、集圣諦、滅圣諦、道圣諦為所依止，為能建立，令得顯現，故此般若波羅蜜多於彼苦集滅道圣諦為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智，與四靜慮、四無量、四無色定為所依止，為能建立，令得生長，故此般若波羅蜜多於四靜慮、四無量、四無色定為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智，與八解脫、八勝處、九次第定、十遍處為所依止，為能建立，令得生長，故此般若波羅蜜多於八解脫、八勝處、九次第定、十遍處為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智，與四念住、四正斷、四神足、五根、五力、七等覺支、八圣道支為所依止，為能建立，令得生長，故此般若波羅蜜多於四念住、四正斷、四神足、五根、五力、七等覺支、八圣道支為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智，與空解脫門、無相解脫門、無愿解脫門為所依止，為能建立，令得生長，故此般若波羅蜜多於空解脫門、無相解脫門、無愿解脫門為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智與五眼、六神通為所依止，為能建立，令得生長，故此般若波羅蜜多於五眼、六神通為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智與佛十力、四無所畏、四無礙解、大慈大悲大喜大舍、十八佛不共法，為所依止，為能建立，令得生長，故此般若波羅蜜多於佛十力、四無所畏、四無礙解、大慈大悲大喜大舍、十八佛不共法為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智與無忘失法、住舍性，為所依止，為能建立，令得生長，故此般若波羅蜜多於無忘失法、住舍性為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智與一切智、道相智、一切相智為所依止，為能建立，令得生長，故此般若波羅蜜多於一切智、道相智、一切相智為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智與一切陀羅尼門、一切三摩地門為所依止，為能建立，令得生長，故此般若波羅蜜多於一切陀羅尼門、一切三摩地門為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智與彼菩薩摩訶薩行，為所依止，為能建立，令得生長，故此般若波羅蜜多於彼菩薩摩訶薩行為尊為導，故我但廣稱贊般若波羅蜜多。
慶喜當知！譬如大地，以種散中，眾緣和合，則得生長，應知大地與種生長，為所依止，為能建立。如是般若波羅蜜多及所回向一切智智與彼無上正等菩提，為所依止，為能建立，令得生長，故此般若波羅蜜多於彼無上正等菩提為尊為導，故我但廣稱贊般若波羅蜜多。
尒時，天帝釋白佛言：世尊！今者如來應正等覺於此般若波羅蜜多一切功德說猶未盡。所以者何？我從世尊所受般若波羅蜜多，功德深廣，量無邊際。諸善男子善女人等，於此般若波羅蜜多至心聽聞，受持讀誦，精勤修學，如理思惟，廣為有情宣說流布，所獲功德亦無邊際。若有書寫如是般若波羅蜜多，種種嚴飾，復以無量上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，一切所有，供養恭敬，尊重贊嘆，所獲功德亦無邊際。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有十善業道出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有四靜慮、四無量、四無色定、五神通等出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有布施、凈戒、安忍、精進、靜慮、般若波羅蜜多出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有真如、法界、法性、不虛妄性、不變異性、平等性、離生性、法定、法住、實際、虛空界、不思議界出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有苦圣諦、集圣諦、滅圣諦、道圣諦出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有八解脫、八勝處、九次第定、十遍處出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有四念住、四正斷、四神足、五根、五力、七等覺支、八圣道支出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有空解脫門、無相解脫門、無愿解脫門出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有五眼、六神通出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有佛十力、四無所畏、四無礙解、大慈大悲大喜大舍、十八佛不共法出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有無忘失法、住舍性出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有一切智、道相智、一切相智出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有一切陀羅尼門、一切三摩地門出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有剎帝利大族、婆羅門大族、長者大族、居士大族出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有四大王眾天、三十三天、夜摩天、覩史多天、樂變化天、他化自在天出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有無繁天、無熱天、善現天、善見天、色究竟天出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有空無邊處天、識無邊處天、無所有處天、非想非非想處天出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有預流、一來、不還、阿羅漢及預流向預流果、一來向一來果、不還向不還果、阿羅漢向阿羅漢果出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有獨覺及獨覺菩提出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有菩薩摩訶薩及菩薩摩訶薩行出現世間。
世尊！若有於此甚深般若波羅蜜多至心聽聞，受持讀誦，精勤修學，如理思惟，解說書寫，廣令流布，由此便有一切如來應正等覺及以無上正等菩提出現世間。
尒時，佛告天帝釋言：憍尸迦！我不說此甚深般若波羅蜜多但有如前所說功德。何以故？如是般若波羅蜜多具足無邊勝功德故。憍尸迦！我亦不說於此般若波羅蜜多至心聽聞，受持讀誦，精勤修學，如理思惟，廣為有情宣說流布，及能書寫，種種嚴飾，復以無量上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆，諸善男子善女人等，但有如前所說功德。何以故？憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或復書寫，種種嚴飾，復以無量上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆，是善男子善女人等，成就無量殊勝戒薀，成就無量殊勝定蘊，成就無量殊勝慧薀，成就無量殊勝解脫薀，成就無量殊勝解脫智見薀。
憍尸迦！是善男子善女人等，當知如佛。何以故？決定趣向阿耨多羅三藐三菩提故。憍尸迦！是善男子善女人等，超過聲聞及獨覺地。何以故？解脫一切聲聞、獨覺下劣心故。憍尸迦！一切聲聞、獨覺所成就戒薀、定薀、慧薀、解脫薀、解脫智見薀，於此善男子善女人等所成就戒薀、定薀、慧薀、解脫薀、解脫智見薀，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，百千俱胝那庾多分不及一，數分、笇分、計分、喻分乃至鄔波尼煞曇分亦不及一。何以故？憍尸迦！是善男子善女人等，超過一切聲聞、獨覺下劣心想，於諸聲聞、獨覺乘法，終不稱贊，於一切法無所不知，謂能正知，都無所有。
憍尸迦！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或復書寫，種種嚴飾，復以無量上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆，是善男子善女人等，我說獲得現在未來無量無邊殊勝功德。
時天帝釋復白佛言：世尊！若善男子善女人等，不離一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或復書寫，眾寶嚴飾，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆，我等諸天常隨衛護，不令一切人非人等種種惡緣之所擾害。
尒時，佛告天帝釋言：憍尸迦！若善男子善女人等，以應一切智智心，用無所得為方便，於此般若波羅蜜多受持讀誦，時有無量百千天子為聽法故，皆來集會，歡喜踴躍，敬受如是甚深般若波羅蜜多。
憍尸迦！若善男子善女人等，以應一切智智心，用無所得為方便，宣說如是甚深般若波羅蜜多相應之法，時有無量諸天子等，皆來集會，以天威力，令說法者增益辯才，宣暢無盡。
憍尸迦！若善男子善女人等，以應一切智智心，用無所得為方便，宣說如是甚深般若波羅蜜多，時有無量諸天子等，敬重法故，皆來集會，以天威力，令說法者辯才無滯，設有障難，不能遮斷。
憍尸迦！諸善男子善女人等，以應一切智智心，用無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或復書寫，眾寶嚴飾，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆，是善男子善女人等，於現在世當獲無邊功德勝利，眾魔眷屬不能侵擾。
復次，憍尸迦！若善男子善女人等，於四眾中宣說如是甚深般若波羅蜜多，心無怯怖，不為一切論難所屈。何以故？彼由如是甚深般若波羅蜜多所加佑故。又此般若波羅蜜多秘密藏中，具廣分別一切法故，謂若善法、不善法、無記法，若過去法、未來法、現在法，若欲界系法、色界系法、無色界系法，若學法、無學法、非學非無學法，若見所斷法、修所斷法、非所斷法，若世間法、出世間法，若有漏法、無漏法，若有為法、無為法，若有見法、無見法，若有色法、無色法，若共法、不共法，若聲聞法，若獨覺法，若菩薩法，若如來法，諸如是等無量百千種種法門，皆入此攝。又由如是諸善男子善女人等，善住內空，善住外空，善住內外空，善住空空，善住大空，善住勝義空，善住有為空，善住無為空，善住畢竟空，善住無際空，善住散空，善住無變異空，善住本性空，善住自相空，善住共相空，善住一切法空，善住不可得空，善住無性空，善住自性空，善住無性自性空故，都不見有能論難者，亦不見有所論難者，亦不見有所說般若波羅蜜多。以是故，憍尸迦！此善男子善女人等，由是般若波羅蜜多大威神力所護持故，不為一切異學論難之所屈伏。
復次，憍尸迦！若善男子善女人等，於此般若波羅蜜多至心聽聞，受持讀誦，精勤修學，如理思惟，解說書寫，廣令流布，是善男子善女人等，其心不驚不恐不怖，心不沈沒，亦不憂悔。所以者何？是善男子善女人等，不見有法可令驚恐怖畏、沈沒及憂悔者。憍尸迦！若善男子善女人輩，欲得是等現在無邊功德勝利，當於如是甚深般若波羅蜜多至心聽聞，受持讀誦，精勤修學，如理思惟，廣為有情宣說流布，或復書寫，眾寶嚴飾，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆。
復次，憍尸迦！若善男子善女人等，以應一切智智心，用無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或復書寫，眾寶嚴飾，復以種種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆，是善男子善女人等，為父母、師長、宗親、朋友、知識、國王、大臣及諸沙門、婆羅門等之所愛敬，亦為十方無邊世界一切如來應正等覺、菩薩摩訶薩、獨覺、阿羅漢、不還、一來、預流果等之所愛念，復為世間諸天、魔、梵、人及非人、阿素洛等之所愛護。
是善男子善女人等，成就最勝無斷辯才；是善男子善女人等，修行布施、凈戒、安忍、精進、靜慮、般若波羅蜜多，無斷盡；是善男子善女人等，安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，無斷盡；是善男子善女人等，安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，無斷盡；是善男子善女人等，安住苦圣諦、集圣諦、滅圣諦、道圣諦，無斷盡；是善男子善女人等，修行四靜慮、四無量、四無色定，無斷盡；是善男子善女人等，修行八解脫、八勝處、九次第定、十遍處，無斷盡；是善男子善女人等，修行四念住、四正斷、四神足、五根、五力、七等覺支、八圣道支，無斷盡；是善男子善女人等，修行空解脫門、無相解脫門、無愿解脫門，無斷盡；是善男子善女人等，修行五眼、六神通，無斷盡；是善男子善女人等，修行佛十力、四無所畏、四無礙解、大慈大悲大喜大舍、十八佛不共法，無斷盡；是善男子善女人等，修行無忘失法、住舍性，無斷盡；是善男子善女人等，修行一切智、道相智、一切相智，無斷盡；是善男子善女人等，修行一切陀羅尼門、一切三摩地門，無斷盡；是善男子善女人等，成熟有情，嚴凈佛土，無斷盡；是善男子善女人等，成就菩薩殊勝神通，游諸佛土，自在無礙；是善男子善女人等，不為一切外道異論之所降伏，而能降伏外道異論。
憍尸迦！若善男子善女人等，欲得如是現在未來無斷無盡功德勝利，應於如是甚深般若波羅蜜多至心聽聞，受持讀誦，精勤修學，如理思惟，廣為有情宣說流布，復應書寫，眾寶嚴飾，以無量種上妙花鬘、涂散等香、衣服、纓絡、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆。
復次，憍尸迦！若善男子善女人等，書寫如是甚深般若波羅蜜多，種種莊嚴，置清凈處，供養恭敬，尊重贊嘆，時此三千大千世界所有四大王眾天、三十三天、夜摩天、覩史多天、樂變化天、他化自在天已發阿耨多羅三藐三菩提心者，來是處觀禮，讀誦如是般若波羅蜜多，供養恭敬，尊重贊嘆，右繞禮拜，合掌而去；所有梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天已發阿耨多羅三藐三菩提心者，來是處觀禮，讀誦如是般若波羅蜜多，供養恭敬，尊重贊嘆，右繞禮拜，合掌而去；所有凈居天，謂無繁天、無熱天、善現天、善見天、色究竟天亦來此觀禮，讀誦如是般若波羅蜜多，供養恭敬，尊重贊嘆，右繞禮拜，合掌而去。時此界中有大威德諸龍、藥叉、健達縛、阿素洛、揭路茶、緊捺洛、莫呼洛伽、人非人等，亦來此觀禮，讀誦如是般若波羅蜜多，供養恭敬，尊重贊嘆，右繞禮拜，合掌而去。
尒時，十方無邊世界所有四大王眾天、三十三天、夜摩天、覩史多天、樂變化天、他化自在天已發阿耨多羅三藐三菩提心者，來是處觀禮，讀誦如是般若波羅蜜多，供養恭敬，尊重贊嘆，右繞禮拜，合掌而去；所有梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天已發阿耨多羅三藐三菩提心者，來是處觀禮，讀誦如是般若波羅蜜多，供養恭敬，尊重贊嘆，右繞禮拜，合掌而去；所有凈居天，謂無繁天、無熱天、善現天、善見天、色究竟天亦來此觀禮，讀誦如是般若波羅蜜多，供養恭敬，尊重贊嘆，右繞禮拜，合掌而去。時彼世界有大威德諸龍、藥叉、健達縛、阿素洛、揭路茶、緊捺洛、莫呼洛伽、人非人等，亦來此觀禮，讀誦如是般若波羅蜜多，供養恭敬，尊重贊嘆，右繞禮拜，合掌而去。
憍尸迦！是善男子善女人等，應作是念：今此三千大千世界并余十方無邊世界所有四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天，及余無量有大威德諸龍、藥叉、健達縛、阿素洛、揭路茶、緊捺洛、莫呼洛伽、人非人等，常來至此觀禮，讀誦我所書寫甚深般若波羅蜜多，供養恭敬，尊重贊嘆，右繞禮拜，合掌而去，此我則為已設法施。作是念已，歡喜踴躍，令所獲福，倍復增長。
憍尸迦！是善男子善女人等，由此三千大千世界并余十方無邊世界所有四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天，及余無量有大威德諸龍、藥叉、健達縛、阿素洛、揭路茶、緊捺洛、莫呼洛伽、人非人等，常來至此，隨逐擁護，不為一切人非人等之所惱害，唯除宿世定惡業因，現在應熟，或轉重業，現世輕受。
憍尸迦！是善男子善女人等，由此般若波羅蜜多大威神力，獲如是等現世種種功德勝利，謂諸天等已發無上菩提心者，或依佛法已獲殊勝利樂事者，敬重法故，來至此，隨逐擁護，增其勢力。所以者何？是善男子善女人等，已發無上正等覺心，為救拔諸有情故，為成熟諸有情故，不棄舍諸有情故，為利樂諸有情故，彼諸天等亦復如是，由此因緣，常隨擁護。