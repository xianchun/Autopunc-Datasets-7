凡四十一，福州長谿趙氏子。侍立百丈，夜深，丈云：看爐中有火也無？
師撥云：無。
丈躬至爐邊，深撥，得少火，夾起示之云：儞道無，這個聻？
師於此大悟，作禮，呈其所解，丈云：此乃暫時岐路耳。經云：欲識佛性義，當觀時節因緣。時節若至，其理自彰，便知己物不從外得。祖師云：悟了同未悟，無心亦無法。只是無虛妄凡圣等心，本來心法元自備足。汝今既爾，善自護持。
師一日侍百丈行次，丈云：還將得火來麼？
師云：將得來。
丈云：在甚麼處？師拈一莖柴吹三吹，度與丈。
丈云：如蟲御木。
妙喜云：百丈若無後語，洎被典座謾。
師在百丈充典座，丈選溈山主人，命師往。時華林為首座，乃云：某甲忝居第一座而不得往，典座卻往。
百丈令首座與師對眾下語，出格者行，遂拈凈瓶置地上，云：不得喚作凈瓶，汝喚作甚麼？
首座云：不可喚作木也。
丈卻問師，師踢倒凈瓶而去，丈笑云：首座輸卻山子也。因命師行。
師上堂，良久，僧出云：請和尚為眾說法。
師云：我為汝得徹困也。僧便作禮。
雪峰云：古人得恁麼老婆心切。
玄沙云：山頭老漢蹉過古人事。
峰後問玄沙：甚麼處是老僧蹉過處？
沙云：大小溈山被這僧一問，直得百雜碎。峰駭然。
示眾云：夫道人之心，質直無偽，無背無面，無詐妄心行。一切時中，視聽尋常，更無委曲，亦不閉眼塞耳，但情不附物即得。從上諸圣只是說濁邊過患，若無如許多惡覺、情見、想習之事，譬如秋水澄渟，清凈無為，淡濘無礙，喚他作道人，亦名無事人。
時有僧問：頓悟之人更有修否？
師云：若真悟得本，他自知時，修與不修，是兩頭語。如今初心雖從緣得，一念頓悟自理，猶有無始曠劫習氣未能頓盡，須教渠凈除現業流識，即是修也，不道別有法教渠修行趣向。從聞入理，聞理深妙，心自圓明，不居惑地，縱有百千妙義，抑揚當時，此乃得坐披衣，自解作活計。以要言之，實際理地，不受一塵，萬行門中，不舍一法。若也單刀直入，則圣凡情盡，體露真常，理事不二，即如如佛。
示眾云：如許多人只得大機，不得大用。
仰山以此語問山下一庵主云：和尚恁麼道，意旨如何？
主云：儞更舉看。仰擬再舉，被庵主一踏踏倒。仰歸，舉似師，師呵呵大笑。
示眾云：老僧百年後向山下作一頭水牯牛去，左脅書五字，云溈山僧某甲，當恁麼時，若喚作溈山僧某甲，又是水牯牛；若喚作水牯牛，又是溈山僧某甲。且道畢竟喚作甚麼？仰山出作禮而退。
云居膺云：師無異號。
南塔勇云：一千五百人善知識，只道得一半。
保寧勇云：和尚一等是入泥入水。
芭蕉徹頌云：不道溈山不道牛，一身兩號實難酬。離卻兩頭應須道，如何道得出常流？
示眾云：仲冬嚴寒年年事，晷運推移事若何？仰山近前叉手而立。
師云：我也知汝答這話不得。
卻顧香嚴，嚴云：某甲偏答得這話。
師躡前問，嚴亦近前叉手而立，師云：賴遇寂子不會。
示眾云：一切眾生無佛性。
鹽官示眾云：一切眾生有佛性。
後鹽官有二僧探師宗旨，聞師說法，莫測其涯，意生輕慢。一日，二僧在中庭坐，見仰山來，遂勸云：師兄！切須勤學佛法，不得容易。
仰作圓相托呈，卻拋向後，復伸手就二僧索，二僧茫然不知所措。仰乃勸云：直須勤學佛法，不得容易。珍重便去。
二僧卻返鹽官，將行三十里，一人忽有省，乃自嘆云：溈山云：一切眾生無佛性。酌然是無。卻回溈山。
一人行數里，因渡水忽有省，亦自嘆云：溈山道：一切眾生無佛性。酌然是有。他恁麼道了，亦返溈山。
師一日謂眾云：汝等諸人各呈所解看。
時有志和上座出作禮，師云：不思善，不思惡，正恁麼時，還我志和上座本來面目。
和云：正恁麼時，是某甲放身命處。
師云：子莫落空麼？
和云：若有空可落，何曾放得身命？
師云：儞到這何不問？
和云：到這亦不見有和尚可問。
師云：汝福薄，扶吾宗不起。
師問仰山：甚處來？
云：田中來。
師云：禾好刈也未？
云：好刈也。
師云：作青色？作黃色？作不青不黃色？
云：和尚背後是甚麼？
師云：子還見麼？
仰拈起禾穗云：和尚何曾問這個？
師云：此是鵝王擇乳。
師問仰山：寂子速道！莫入陰界。
仰云：某甲信亦不立。
師云：汝信了不立？未信不立？
仰云：只是某甲，更信阿難云：不契慧寂意。
師云：子又作麼生？仰亦珍重便出。
師呵呵大笑云：如水乳合。
師問仰山：涅盤經四十二卷，多少佛說？多少魔說？
仰云：總是魔說。
師云：已後無人奈子何！
仰云：某甲只是一期之事，行履在甚麼處？
師云：只貴子眼正，不說子行履處。
師問仰山：天寒？人寒？
云：大家在這。
師云：何不直說？
云：適來也不曲。
師見仰山、香嚴作餅次，師云：百丈先師親得這個道理。
仰顧香嚴云：誰人答得此話？
師云：有一人答得。
仰云：誰？
師指水牯牛云：道！道！
仰取草一束，嚴取水一桶來，放牛前，牛才吃，師云：與麼與麼，不與麼不與麼。二人俱作禮。
師云：或時明，或時暗。
師問道吾：甚處來？
吾云：看病來。
師云：有幾人病？
吾云：有病底，有不病底。
師云：不病底莫是智頭陀麼？
吾云：病與不病，總不干他事。速道！速道！
師云：道得也與他沒交涉。
師問云巖：聞汝右鹽官，殿上禮拜次，時大中帝為沙彌，問師：不著佛求，不著法求，不著僧求，長老當何所求？
師云：不著佛求，不著法求，不著僧求，常禮如是事。
彌云：用禮何為？師與一掌。
彌云：太麤生！
師云：這是甚麼所在，說麤說細！隨後又掌。
雪竇頌云：凜凜孤風不自夸，端居寰海定龍虵。大中天子曾輕觸，三度親遭弄爪牙。
一日，六人新到相看，五人作禮，一人提起坐具作一圓相，師云：我聞有一只獵狗甚惡。
云：尋羚羊聲來。
師云：羚羊無聲到儞尋。
云：尋羚羊跡來。
師云：羚羊無跡到汝尋。
云：尋羚羊蹤來。
師云：羚羊無蹤到儞尋。
云：恁麼則死羚羊也。師休去。
次日陞堂，云：昨日尋羚羊僧出來。其僧便出。
師云：昨日公案老僧休去，作麼生？僧無語。
師云：將謂是本色衲子，元來是義學沙門。拈拄杖即時打出。
雪竇云：只如聲響蹤跡既無，獵狗向甚麼處尋逐？莫是絕音響蹤跡處見黃檗麼？諸禪德！要明陷虎之機，也須是本分衲子。
凡二。師禮佛次，有禪者問：師禮底是甚麼？
師云：佛。
禪者指像云：這個是甚麼？師罔措。
至夜，具威儀禮問禪者云：今日伏蒙垂問，意旨如何？
禪者云：座主幾夏耶？
師云：十夏。
禪者云：還曾出家也未？師轉茫然。
禪者云：若不會，百夏奚為？遂邀師同謁馬大師，大師已示寂，後印心於百丈禪師。
仰山作沙彌時，師召云：寂子！與我拈床子來。
仰持至，師云：卻送舊處著。復問：寂子！床那邊是甚麼？
云：無物。
師云：這邊聻？
云：無物。
師又召云：寂子！山應諾。
師云：去。
凡五，蒲坂盧氏子也。示眾云：山僧不會答話，只是識病。時有僧出，師便歸方丈。
雪竇云：大凡扶豎宗乘，須辨個得失。且大慈識病不答話，有僧出，便歸方丈。
雪竇識病不答話，有僧出，劈脊便棒。諸方識病不答話，有僧出，必然別有長處。敢有一個動著大唐天子？只三人。
示眾云：說得一丈，不如行取一尺；說得一尺，不如行取一寸。
洞山云：說取行不得底，行取說不得底。
云居云：行時無說路，說時無行路，不行不說時，合行甚麼路？
洛浦云：行說俱到，則本事無；行說俱不到，則本事在。
趙州問：般若以何為體？
師云：般若以何為體？州呵呵大笑。
師明日見趙州掃地，師卻問：般若以何為體？州置掃箒，拊掌呵呵大笑，師便歸方丈。
雪竇云：前來也笑，後來也笑，笑中有刀。
大溈喆云：才見呵呵大笑，便與一掌。明日又問，待渠笑，又與一掌。大慈若下得這兩掌，趙州若不對他，可謂生鐵鑄就，風吹不入底漢。
師住庵時，南泉問：如何是庵中主？
師云：蒼天！蒼天！
泉云：蒼天即且置，如何是庵中主？
師云：會即便會，休口喃喃。泉休去。
有僧辭，師問：甚麼處去？
云：江西。
師云：將取老僧去，得麼？
云：非但和尚，更有過如和尚者，亦不將去。師休去。
汾陽昭云：知汝力微。
凡五，示眾云：神光不昧，萬古徽猷，入此門來，莫存知解。
示眾云：次道虛曠，常一真心。善惡勿思，神清物表。隨緣飲啄，更復何為？
師訪茂源，源起迎師，師把住云：開口即失，合口即喪，去此二途，請師別道。
源以手掩鼻，師放開云：一步較易，兩步較難。
源云：著甚死急！
師云：若非是師，不免諸方撿點。
臨濟訪師，到路口，先逢一在田使牛，濟問云：平田路向甚麼處去？
打牛一棒，云：這畜生到處走，到此路也不識。
濟又云：我問儞平田路向甚麼處去？
云：這畜生！五歲也尚使不得。
濟心語云：欲觀前人，先觀所使。便有抽釘拔楔之意。
及見師，師便問：儞還曾見我也未？
濟云：已收下了也。
師遂問：近離甚處？
濟云：江西黃檗。
師云：情知儞見作家來。
濟云：特來禮拜和尚。
師云：已相見了也。
住後云：我當時在耽源處得名，溈山處得地。
凡六，本州陳氏子。問百丈：學人欲識佛，何者是佛？
丈云：大似騎牛覓牛。
師云：識後如何？
丈云：如人騎牛到家。
師云：如何保任？
丈云：如牧牛人執杖視之，不令犯人苗稼。師於言下領旨。
後因同參佑禪師創居大溈，師往躬耕助道。佑歸寂，師繼踵住持。後歸閩川，開山長慶而終老焉。
示眾云：汝等諸人總來就安覓個甚麼？若欲作佛，汝自是佛，而卻傍家走怱怱，如渴鹿逐陽焰，何時得相應去？阿儞若欲作佛，但無如許多顛倒、攀緣、妄想、惡覺、垢欲不凈眾生之心，只汝便是初心正覺佛，更向何處別討？所以安住溈山三十年，吃溈山飯，屙溈山屎，不參溈山禪，只看一頭水牯牛。若落路入草，便牽出；若犯人苗稼，即便鞭撻。調伏既久，可憐生受人言語，而今變作個露地白牛，常在面前，終日迥迥地，趁亦不去也。
示眾云：汝等諸人各有無價大寶，從眼門放光，照山河大地；從耳門放光，領采一切善惡音響；六門晝夜常放光明，亦名放光三昧。汝自不識取，隱在四大身中，內外扶持，不敢傾側。如人負重擔，從獨木橋上過，亦不教失腳，且道是甚麼物恁麼扶持，便得如是？汝若覓毫發即不見，故志公云：內外追尋覓總無，境上施為渾大有。
示眾云：有句無句，如藤倚樹。
疏山聞之，徑造溈山，值師泥壁次，便問：有句無句，如藤倚樹，豈不是和尚道？
師云：是。
疏云：忽遇樹倒藤枯時如何？師放下泥盤，呵呵大笑，便歸方丈。
疏山隨後啟云：某甲四千里賣卻布單，特為此因緣來，和尚何得相弄？
師喚侍者云：將錢還伊去。遂囑云：向後有獨眼龍為汝點破在。
疏山後到明招，舉前話，招云：大溈可謂頭正尾正，只是不遇知音。
疏山卻問：樹倒藤枯時如何？
招云：更使溈山笑轉新。
疏山因而有省，乃云：溈山元來笑有刀。遂遙望溈山作禮。
妙喜頌云：若將此語定綱宗，辜負明招獨眼龍。笑忽分泥水路，方知千里共同風。
雪峰寄一木，其狀若虵，於背上題云：本自天然，不假雕琢。
師接得，云：本色住山人，且無刀斧痕。
僧問：大用現前，不存軌則時如何？
師云：汝用得但用。僧脫膞，繞師三匝。
師云：向上何不道取？
僧擬開口，師遂打云：這野狐精！出去！
凡一，本州人也。受業大中寺，有法眷三人同出游方，唯師參百丈發明心地。後歸受業，侍立其師。
師云：汝等游方得何事業？
第一人云：某甲自辭和尚，在外讀書，粗能著文。
第二人云：某甲自辭和尚，在外聽得三本經論。
師出云：某甲自辭和尚，在外一如未游方時。
其師咄云：這愚癡大師兄能著文，小師兄能通經論，汝卻云一如未游方時，辱我何多！今後只在廚下執役。
其師一日澡浴，命師去垢，師撫其背云：好所佛殿，只是無佛。
其師咄云：這風顛漢得與麼無禮！
師云：雖然無佛，也解放光。其師疑其語。
又一日看經次，有蠅子鉆牕，師云：世界如許廣闊，鉆他故紙驢年去。遂作頌云：
空門不肯出，投牕也大癡。
百年鉆故紙，何日出頭時？
其師置經，問云：汝行腳遇何人？吾前後見汝發言異常，無乃得上人法耶？當為我說。
師云：某甲蒙百丈和尚指個歇處，今欲報慈德耳。其師致齋，命師說法。
師陞座，舉唱百丈門風云：靈光洞耀，迥脫根塵。體露真常，不拘文字。心性無染，本自圓成。但離妄緣，即如如佛。
其師言下感悟，乃云：何期垂老得聞極則事！
師臨遷化時，告眾云：汝等諸人還識無聲三昧麼？
眾云：不識。
師云：汝等靜聽，莫別思量。眾皆側聆，師已示寂。
凡四，游山次，僧指巖問云：此巖還有主也無？
師云：有。
云：是甚麼人？
師云：三家村漢。
師同大于、南用三人在茶堂內，一僧近前合掌云：不審。
南用云：我既不納汝，汝亦不見我，不審阿誰？僧無語。
師云：不得平白地恁麼問他。
用云：大于亦無語那？
于把住其僧云：是儞恁麼，累我亦然。遂與一摑。
用笑云：朗月與青天，瑫卻問：和尚適來舉盞子，意作麼生？
師云：不可更別有也。
凡三。師問歸宗：如何是佛？
宗云：我向儞道，儞還信否？
師云：和尚誠言，安敢不信？
宗云：即汝便是。
師云：如何保任？
宗云：一翳在眼，空花亂墜。師於言下頓領深旨。
師辭歸宗，宗問：甚處去？
師云：入嶺去。
宗云：子在此多年，束裝了來，為子說一上佛法。
及師束裝了，卻去問訊，宗云：時寒，途中善為。
師訪同參實性大師，大師陞堂，以右手拈拄杖靠左邊，良久，云：此事若不是芙蓉師兄，大難委悉。便下座。
黃龍南云：實性用不得便休，劫
路行人釘之。市人相報環觀，只聞空中鈴聲漸遠，揭棺視之，乃全身脫去也。
凡一，初謁麻谷，谷見來，荷鋤入園鋤草去，師隨到鋤草處，谷不顧，便歸方丈閉卻門。師明日又去，谷又閉卻門，師遂敲門，谷云：誰？
師云：良遂。才稱名，忽然契悟，乃云：和尚莫謾良遂，良遂若不來見和尚，洎被經論賺過一生。
及歸講肆開演，其略云：諸人知處，良遂盡知；良遂知處，諸人不知。
云門云：便有逆水之波，如今得入，是順水之意，亦喚作雙放時節。又云：麻谷問阿誰，他道莫謾良遂，不是識破麻谷相見時節。若不來禮拜和尚，洎被經論賺過一生，亦知有賺人處。又云：作麼生是良遂知處？
凡二。僧問：三乘十二分教體理得妙，與祖意是同是別？
師云：須向六句外監，不得隨他聲色轉。
云：如何是六句？
師云：語底、默底、不語、不默底、總是、總不是，汝合作麼生？僧無對。
師問仰山：汝名甚麼？
山云：慧寂。
師云：那個是慧？那個是寂？
山云：只在目前。
師云：猶有前後在。
山云：和尚見個甚麼？
師云：吃茶去。
凡一。洞山來，師問：汝已住一方，又來這作麼？
洞云：無奈疑何，所以來見和尚。師召良價，價應諾。
師云：是甚麼？洞無語。
師云：好個佛！只是無光焰。
凡一。師參大溈，溈問：大德作麼來？
師云：介胄全具。
溈云：卸卻了來相見。
師云：卸卻了也。
溈咄云：賊尚未打，卸作甚麼！
後參永泰，方喻厥旨。
凡一，每叱文殊、普賢為精魅，手提木劍，自謂降魔。才見僧來，便云：魔來也！以木劍亂揮，潛入方丈，如是十二年，置劍無言。
僧向。
凡一。僧問：如何是多福一叢竹？
師云：一莖兩莖斜。
僧云：不會。
師云：三莖四莖曲。
凡二。師召侍者，者應諾，師云：更深夜靜，共伊商量。
有俗士舉手云：和尚是一頭驢。
師云：老僧被儞騎。士無語去。
後三日卻來，云：某甲前日著賊了也。師拈棒打出。
凡一。奯上座來，師拊掌三下，云：猛虎當軒，誰是敵者？
奯云：俊鷂沖天，阿誰捉得？
師云：彼此難當。
奯云：且休！未要斷這公案。師拈拄杖作舞歸方丈，奯無語。
師云：死卻這漢也！
凡一。僧問：如何是紫桐境？
師云：眼著得沙麼？
云：大好紫桐境也不識。
師云：老僧不諱此事。
其僧出去，師下繩床擒住云：今日好個公案，老僧未得分文入手。
云：賴遇某甲是僧。
師云：禍不單行。
凡一，示眾云：山僧開個卜鋪，能斷人貧富，定人生死。
時有僧出問：離卻貧富生死，不落五行，請師直道。
師云：金木水火土。