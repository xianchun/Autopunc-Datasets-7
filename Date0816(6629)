舉譬說，化中根人故，因為品目也。而此品應在正舉譬說，化中根人之首，是蓋出經者，欲以品使在卷初故爾也。從此下，法說化上根人中第二、名上根人領解。然若例下譬說化中根人，應有四品，即名上根人。而此法說文少，不足立別品，故直名方便而已也。就中亦有長行、偈。長行中有三：第一、上根人自陳得解故歡喜；第二、從是我等咎以下，自嘖其咎；第三、從世尊！我從昔來以下，結第一、自陳得解故歡喜。
就第一、自陳得解故歡喜中即有二：第一、直言得解故歡喜；第二、釋歡喜。第一不開。但就第二、釋歡喜中亦有二：第一、明昔悔去故歡喜；第二、從我常獨處以下，明昔疑去故歡喜，即所謂以理惑教。
昔聞者，謂大品時也。無量知見者，謂佛果，言于時不知萬善皆成佛也。若爾，則此人等于時已有樂大之心，如來何意不為說者？雖有樂大之心，聞一理時未，故不為說也。
從是我等咎以下，第二、自責其咎。就中亦有二：第一、直言是我等咎，非如來；第二、從所以者何以下，亦釋是我等咎，非世尊也者。言昔有如是疑悔，唯由我等心解怯劣故，佛不為說，非如來故，欲令我等疑悔也。
第二、釋。標疑云：所以是我等咎，非如來者何？則有二：一、不取大是我咎，非如來；二、從然我等以下，明取少是我咎，非如來。所因者，捉佛果，望萬行，萬行是佛果所因；捉萬行，望大乘教，大乘教是萬行所因。今此中所因者，謂大乘教，言昔我等其有可以大乘教令感佛果之機，如來即必為說。
第二、明取少是我咎，非如來。初聞佛法，遇便信受者，謂聞初教。思惟取證者，謂二乘有余、無余二種果，言我等執初教之心堅故，乃至維摩不為說一也。
從我從昔來以下，第三、結第一、得解故歡喜，即有二：第一、明惡事去故歡喜；第二、從今日乃知以下，明善事來故歡喜，可見。
第二、偈頌，凡有廿五行半偈。上長行中有三：第一、得解故歡喜；第二、自責其咎；第三、結第一、得解故歡喜。今廿五行半偈分為四：第一、初十一行半偈，頌第一、得解故歡喜；從我本著耶見以下五行偈，頌第二、自責其咎；從初聞佛所說以下六行半偈，不頌上長行，以義頌新疑除；從聞佛柔濡音以下二行半偈，頌第三、結第一、得解故歡喜。
上第一得解故歡喜中有二：第一、直言得解故歡喜；第二、釋歡喜。今皆頌之。初一行半偈，頌第一、直歡喜，上云：今從世尊聞此法音，心懷踴躍，得未曾有。從佛音甚希有以下十行偈，頌第二、釋喜。昔來蒙佛教，不失於大乘者，言從昔有蒙佛教化之力故，今亦得聞此大道也。
上第二、釋喜中有二：一、明昔悔去故歡喜；二、明昔疑去故歡喜。亦皆頌之。初一行偈，頌第一、悔去故歡喜，上云：我等不豫斯事，甚自感傷失於如來無量知見。憂惱則是悔。從我處於山谷以下九行偈，頌第二、昔疑去故歡喜，上云：我常獨處山林樹下，若坐若行，每作是念：我等同入法性，云何如來以小乘法而見濟度？本義云：初二行半偈，頌第一、直喜；從我處於山谷以下九行偈，頌第二、釋喜。九行偈即分為二：初六行偈，頌第一、昔悔去故歡喜；從我常於日夜以下三行偈，頌第二、昔疑去故歡喜，亦好。今九行偈：初八行偈明疑；從今聞佛音聲以下一行偈，正明所疑去。
我等亦佛子者，三乘人皆從佛教而生，故云亦佛子，非言是大乘子。同入無漏法者，言三乘人皆以無相為因。同共一法中者，言佛果諸德亦以無相為因。而不得此事者，論因雖一，而二乘不得佛果也。下諸句皆可見。為失為不失者，本義云：以教惑理為失，以理惑教為不失，即所謂踟躕兩楹。但疑者，上云：踟躕兩楹者，正是中根人，今此領解者，即是上根。若爾，此上根人亦復踟躕，豈其然也？所以私懷者，此是上根人，直言已所謂證，為失為不失？
從我本著邪見以下五行偈，頌第二、自責。上中有二：第一、直責；第二、釋。今不頌第一、直責，但頌第二釋責。上釋中有二：一、不取大是我咎；二、取小是我咎。但頌第二、取小是我咎，五行分為三：第一、初二行偈，正頌上取小是我咎，上云：我不解方便，初聞佛法，思惟取證。從而今乃自覺以下二行偈，以義明得解。第三、從佛於大眾中以下一行偈，亦以義明悔疑除。
從初聞佛所說以下，偈中第三、以義明新疑去，六行半偈分為二：第一、初一行偈，出其聞略說，懷疑之相；第二、從佛以種種緣以下五行半偈，明聞廣說新疑去。第一可見。就第二、正明新疑除中即有二：第一、前四行，明聞廣開三，新疑除；後一行半偈，開廣顯一，新疑得除。皆可見。
從聞佛柔濡音以下二行半偈，第四、頌上第三、結第一、得解故歡喜。上中有二重：第一、惡事去故歡喜；第二、善事來故歡喜。今皆頌之。初一行半偈，頌第一、惡事去故歡喜。上云：而今從佛聞所未聞，斷諸疑悔，快四面起以下，訖無求出意，名為長者見火起譬。此譬為上十法說中第二、明如來見眾生為五濁所惛作譬。
第三、從舍利弗！是長者作是思惟以下，訖視父而已，名為長者求子不得譬。此譬為上十法說中第三、明以大乘化眾生不得作譬。
第四、從爾時，長者即作是念以下，訖諍出火宅，名為長者以三車求子得譬。此譬為上十法說中第四、明如來以小乘化眾生得作譬。
第五、從是時，長者見諸子等以下，訖無復障礙，名為長者見子免難譬。此譬為上十法說中第五、明如來見眾生發大乘機作譬。
第六、其心泰然，歡喜踴躍二句，名為長者見子免難故歡喜譬。此譬超為上十法說中第七、明如來見大乘機發，故歡喜作譬。
第七、從時諸子等各白父言以下，訖愿時賜與，名為諸子索三車譬。此譬退為上十法說中第六、明三乘人索果作譬。
第八、從舍利弗！爾時，長者各賜諸子等一大車以下，訖猶尚不匱落中，長者為主，譬佛於含靈所在，常為化主。此二句明其位。
從其年衰邁以下，嘆其德。其年衰邁者，言此長者，其年久故，即其所見聞廣大，譬佛有三達智。此句嘆內德。財富無量者，財是蔭覆寒困，亦譬如來有四攝、四等、六度，覆救六道受苦眾生。多有田宅者，田是養命，譬佛智德；宅是安身，譬佛禪德；僮仆譬聲聞、辟支小心弟子。
其家廣大者，第二義譬三界，言佛以三界為家。唯有一門者，第三義譬圣教。門是能通物，言長者家雖廣，其可出者，唯有一門；譬三界雖廣，為由得出，唯一圣教。而門有二用：一、能內者出外；二、能外者入內。論出為五百人，談入為長者。何者？假設此長者其年弱時，不離室內，但蒙父教，習修禮義，然後出外，得昇尊位。後聞父沒，還入其家，教化家人出外方法。家人受教，亦修禮義，然後出外，得昇尊位。故云論出為五百人，談入為長者。內合如來作菩薩時，不離三界，修行行滿，出三界成佛，而見眾生為五濁所惛，亦以大乘教還入三界，教化眾生，令出三界。
問曰：何故長者但入不出，五百人但出不入耶？
釋曰：長者弱時，為求尊位故，從門而出。今既出門，即得尊位，無可復出，所以但入而不出也。五百人本來常在家內，復有何入？所以但出而不入。內合亦然，作菩薩時，為求佛故，從教而出，今既成佛，復有何出？眾生本來常在三界內，今復何處入？且眾生由教得出三界，是理之常，未有由教沒入生死也。
多諸人眾，有五百人者，第四義言長者家中有五百人，譬三界五道眾生。
從堂閣朽故以下，第五義明長者家火起，譬三界內五濁八苦煎眾生行因皆惡，故云朽故。壁譬四大，言眾生因四大作惡業，應墮惡道，故云頹落。柱根譬命，言眾生因此命亦作惡業，應受苦果，故言腐敗。梁棟譬六識，言此六識縱橫馳走六塵，作種種惡，應墮惡道，故云傾危。
周匝俱時以下，第二、正明火起，譬惡果起。周匝俱時者，譬八苦逼人，一無相榱也。欻生不明五濁八苦逼*煎之義。今此譬中，倍明火起之義，唯此少異，而無大意。此中倍明火起義者，但是外譬故，欲明長者見火，先明火起之本，所以內合亦隨去。上則誠是法說故，既一言見眾生五濁，則無此濁從何而起，所以直明開三顯一，不明五濁起之本也。
從長者見是大火以下，第二、明長者見火起譬，為上十法說中第二、明如來見眾生為五濁所惛作譬。從此譬以下，訖第八、等與大車譬，別釋今釋迦一化前三後一之義。而上第二法說，見五濁中有二重：第一、直明如來在法身之地，見眾生為五濁所惛；第二、明見五濁而起大悲心。今此譬亦有二：第一、直明長者見火，以譬上法說第一、直明如來見五濁；第二、從即大驚怖以下，明若燒諸子，生怖畏心，譬上法說第二、明佛見五濁而起大悲心。
長者見是大火從四面起者，四面即譬上四濁，譬如來在法身之地，見眾生為四濁所惛。而上別列四濁：見六道眾生，貧窮無福惠者，眾生濁；入生死嶮道，相續苦不斷者，命濁；深著於五欲，如犁，為五比丘說。
第四、從爾時，諸子以下，明諸子信受三車之誘，譬上第三、現有三乘名。上言：是名轉法輪，便有涅盤音，及以阿羅漢，法僧差別名。
此舍已為大火所燒者，舍譬三界，火譬五濁八苦。我及諸子若不時出，必為所燒者，我譬能化佛，諸子譬所化眾生，言若不時速修善，出三界，必為五濁八苦逼*煎也。
問曰：上云諸子亦已被燒，若如此文，但舍被燒，諸子未燒，即當諸子但不知今將燒，未適被燒之釋也。
釋曰：上就現時為明，此就未來為說故然。何則？若就現在為談，惡因、苦果、行者，即共一時，所以諸子亦已被燒。然若就未來作論，今日行者未受未來苦，所以但舍被燒，諸子未燒。夫言語之次，處處隨宜，何其如一？
我今當設方便，令諸子等得免斯害者，思惟我以三車誘諸子令出之也。譬如來作擬宜，我以方便，為說三乘，令出三界。而上既云父在外故，驚非自為。又云假設雖復在內，有智力故，亦無所憂，何故此云我及諸子者？解有二：一、印法師云：我化道所及之人故，言我及諸子，非言適我也。今法云法師云：父是能誨，為譬如來，子是能紹，用譬眾生。若眾生遂留住三界，斷絕善根，即義同能紹之子被燒。如來化道，無紹於眾生，亦義同能誨之父被燒，所以言我及也。
從父知諸子先心以下，第二、明長者善知諸子心中所樂，譬如來見三乘人心中所樂。先心者，今日有樂小之心，後必發樂大之心，形於後心故，今心為先心也。各有所好者，譬見三乘人各性所樂也，即是三因。上法說云：復作如是念：我出濁惡世，如三世諸佛，我亦隨順行。一行偈私釋，名為定所擬宜。本義云：如來見三乘人有三乘機，所以本義從父知諸子先心以下，訖情必樂著，即譬上如來見三乘機。知先心者，謂見小機也。又釋先心，本義委曲煩廣，而今不記也。種種珍翫奇異之物者，亦譬三果也。
從而告之言以下，第三、明長者正以三車得誘諸子，譬上第二、明如來正以三乘化眾生得。就中即有四：第一、明長者先嘆三車，譬如來先嘆三果；第二、從如是種種以下，明長者示車所在，譬如來示三果今在三界外；第三、汝等於此火宅，宜速出來者，明長者勸諸子速出火宅，取三車，譬如來勸三乘人速修無漏，出三界，取彼三果；第四、隨汝所欲，皆當與汝者，明長者許與三車不虛，譬如來與三果不虛。皆可見。
從爾時，諸子以下，第四、明諸子信受三車之誘，譬三乘眾生受三乘教修行，則義同上第三、現有三乘名。何則？若不受修行，那得有三乘之名？就中亦有二：第一、明諸子喜聞適愿，譬三乘人喜聞有三果；第二、從心各勇銳以下，正明諸子信受，譬三乘人正受修行。心各勇銳者，譬三乘人因三乘教修行，生外凡善根。互相推排者，譬生內凡夫善根。競共馳走者，譬入無相治道斷結。諍出火宅者，譬出三界，各證三果也。
然此譬與上法說有異者，有二：一者、上法說初開為二：第一、正明以小乘化眾生得；第二、釋物疑心。上云：從久遠劫來，贊示涅盤法，生死苦永盡，我常如是說。今此譬中但直言求子得，不有釋疑。
釋曰：上法說中皆引先佛故，理自可疑；若非先佛，今釋迦不能如是耶？所以第二即釋此疑曰：釋迦亦常唯是但化物之義，宜同諸佛故。然今此譬不引先父，故無可為疑，所以無釋疑也。
二者、亦上法說中有三余意：一者、諸佛贊嘆釋迦擬宜得時，上言：作是思惟時，十方佛皆現，梵音慰喻我：善哉釋迦文！二者、釋迦奉嘆，上云：舍利弗當知！我聞圣師子，深清微妙音，稱南無諸佛。三者、定所擬宜，云：復作如是念：我出濁惡世，如諸佛所說，我亦隨順行。而今此譬中皆略不出。
釋曰：上法說引先諸佛作擬宜故，諸佛亦隨喜相嘆；既有相嘆，亦理不可不奉，所以有奉嘆也。非但自計，皆述先人故，恐或有失，所以更定所擬宜也。今此譬中但直自計，無隨先人故，無有相嘆；既無相嘆，何有奉嘆？亦直自計故，無可更定。然是皆但就外文為論故然，就實為談，中根之人不及上根，故聞上法說，或有悟，或不悟，所以此譬說中，其可悟者，略而不重也。
然今此三車，以何為車體者，本義云：夫一判三家果地，凡有二種：一、有為果；二、無為果。無為果亦有二種：一、因盡無為，即是三界因斷；二、果盡無為，即是三界果亡。昔日直指此二無處，稱為三果，而今不取此二無處以為車體。有為果中亦有功德與智惠，今亦不取功德，唯取智惠；智惠種多，而今唯取盡、無生二智為車體也。何以知者？車有運載用，今論二無處，但直是無，有何運載？此經雖不碩然明常，欲遺昔日斷結無處以之為果故，二乘車以運載為用，今二種無為本無運義，故知非是車體。有為果中不取功德亦然。功德之用，但是寄境修心，亦無運載，故不為車體。智惠之用，用心照境，所以唯取智惠以為車體也。然此義，本疏甚廣，今但略記也。
問曰：常言三乘人一解脫，何故猶有三種寶車？
釋言：三乘人因斷三界正使盡，同得盡智，亦照三界果亡，同得無生智。是故三無學人，二智一種，亦斷三界子果兩縛故。云解脫義齊，而有羊、鹿、牛車者，聲聞止斷正使別相枝條，而習惑故，取譬羊車；緣覺浸斷少習，知見少廣，取譬鹿車；菩薩斷習清盡，知見圓明，運用最勝，取譬牛車。橫論知見，即有優劣之異，故有羊、鹿、牛車之別也。
問曰：常言得羅漢時，已證盡、無生二智。而羅漢時，報身未已，後明索果。今此譬中見發大乘機，次即明如來歡喜者，大乘機發即稱如來本意，所以用佛歡喜，系於大乘機發。索果即是眾生自心，非佛本意，所以系於歡喜後也。
今所索者，是大是小？解有二：舊義云：即是索大。若其索小，那得與大？今文自言各賜諸子等一大車，故知索大也。新義云：是猶索小。何則？自言父先所許三種寶車，愿時賜與，若其索大，那得言父先所許三種寶車？故知猶索小也。而今舍其所索小車，而與大車者，索小即是惑情，今欲以大化小故，違索與大也。
舊義又云：猶是索大。今言父先所許三種寶車，愿時賜與者，是非適索小車。今諸子既出火宅，即知無三車可得，而今猶索者，此是故語，雖無三車，若猶索，必有余賜。外文雖似索先所許小車，內意即索一大車也。所以亦隨其意，與一大車也。內合亦隨釋。
問曰：今三車中，其二車實無，故第二、第三，二子宜索，而大車即如許實有，故第一子但即乘，不應求索，何故皆同索耶？
釋曰：如上法說中釋，第一子在火宅時，但聞三中有大車，未聞唯有一大車。今出門外，既不見二車，因何得知此是許我大車？所以亦索曰：何其許我大車也？
釋：索或云言教中索，或云意中索，或云機中索，未審誰當？但私懷者，或是機中有如是可索耶？何則？若就外譬作論，亦可得言中索，亦可得意中索。然就實為論，三乘人大乘機雖發，如來未明唯一之前，那得知無三？既未知無三，那得言中意中為索也？故云唯機中可索也。
從舍利弗！爾時，長者以下，第八、名為長者等與大車譬，譬上第八、法說明如來正為說今日法華。上云：正直舍方便，但說無上道。就中初開為二：第一、明長者以一大車等與諸子，譬如來為三乘人平說今日大理；第二、從而作是念以下，釋長者平賜之意，譬釋如來平為說之意。
就第一、正明平賜中亦有三：第一、直明等賜，今各賜諸子等一大車，是譬如來平等為說一大理；第二、從其車高廣以下，明車莊嚴之相，譬今日一果上萬德皆備；第三、從所以者何以下，釋車能莊嚴，亦釋一果能備萬德。
其車高廣者，譬今日一果對昔三果，超然高廣也。眾寶莊校者，譬諸德圓備。周匝蘭潔者，言此解真實法故云充，即體明凈無諸染故言潔。有大筋合第三譬。所以但貼合第三譬者，此第四、以小乘化來者，正由第三、以大乘不得化故來，故但合第三譬也。第八、等與大車譬，下自來合，且非以大乘得化，故以小乘化來，所以第八譬此不貼合。
從但以智惠方便以下，正合。而上開譬中有四：第一、長者以三車作思惟；第二、明善知諸子心中所樂；第三、正以三車得誘；第四、明諸子信受三車之誘。
今此合開為三重：第一、從初訖拔濟眾生，合第一、以三車作思惟；第二、從為說三乘以下，合第三、正以三車得誘；第三、從舍利弗！若有眾生以下，合第四、明諸子信受三車之誘，但略不合第二、明長者善知諸子心中所樂，譬如來見三乘人心中所樂。上言：父知諸子先心各有所好種種珍翫奇異之物，情必樂著。今合第一。
但以智惠方便，於三界火宅拔濟眾生者，言如來自擬宜，今眾生唯有三乘機，我亦隨機，但以方便，為說三乘，令出三界火宅。即如上長者自思惟：此舍已為大火所燒，我及諸子若不時出，必為所燒。我今當設方便，令諸子等得免斯害也。但以智惠方便者，非言正以智惠，是謂但以智惠之方便也。
從為說三乘以下，合第三、正以三車得誘。上中有四：第一、明長者贊嘆三車；第二、示車所在；第三、勸取三車；第四、許與不虛。今皆合之，而不次第。為說三乘：聲聞、辟支佛、佛乘者，合第二、示三車今在門外。從而作是言以下，合第三、勸取三車。從我今為汝以下，合第四、許與不虛。從復作是言以下，合第一、贊嘆三車。
為說三乘：聲聞、辟支佛、佛乘者，言如來示三果在三界外，即如上長者言：如是種種羊、鹿、牛車，今在門外，可以游戲也。就合第三、勸取三車，有二：第一、先誡莫著五塵，是非適合上文。從汝等速出以下，正合上勸取三車。汝等速出三界，當得三乘者，言如來勸三乘人：汝等懃修無漏斷結，速出三界，證彼三果。即如上長者言：汝等於此火宅，宜速出來也。
從我今為汝以下，合第四、許與不虛。就中即有二：第一、正合；第二、從汝等當但以下，勸進，是亦非適合上文。我今為汝保任此事終不虛也者，言如來告三乘人，與三果必不虛也。即如上長者言：隨汝所欲，皆當與汝。第二、勸進，可見。
從復作是言以下，合第一、贊嘆三車。就中亦有二：第一、直嘆，即正合上譬；第二、從乘此三乘以下，明利，是亦非適合上文。不復為惑所生之者，合第二、舍三與一，非可妄。然上中亦有三：第一、直言雖不與所許三中最小一車，非可妄。上言：若是長者乃至不與最小一車，猶不虛妄。第二、釋舍三與一，非可妄。上言：是長者先作是意，我以方便，令子得出。第三、結舍三與一非妄。上言：況復長者自知財富無量，欲饒益諸子，等與大車。而今亦但摠合，不別也。
從何以故以下，第二、釋不妄。標疑云：何以故如來昔不為說一，唯今為說耶？若如來昔日未得大乘道力，但今忽得故爾耶？是故釋言：如來本來已有大乘道力，但眾生機不能盡受，故不說也。
從舍利弗以下，第三、結不妄。以是因緣者，謂機未故也。正舉譬說，化中根人中，有長行與偈。此下第二、偈頌。上長行有開合，今從譬如長者以下，有六十五行半偈頌開譬。從告舍利弗：我亦如是以下，有卅三行半偈頌合譬。
上開譬有十譬，今但頌九譬，略不頌第十、不虛妄譬。所以然者，有二解：一云不虛妄譬是舍利弗所作，如來不宜頌，故不頌也；二云若言是舍利弗所作故不頌者，佛不應合，而佛既合，寧言咸舍利弗故不頌？今不頌者，夫明此不虛妄者，本欲令物成信得解，今時既成信心，不虛妄義其意自顯，是故略不頌也。
今但頌九譬，故自有九重：第一、從初訖毒害火災，眾難非一，有卅三行偈頌第一、宅主譬；從是時宅主，在門外立以下，有二行偈頌第二、見火起譬；從長者聞已，驚入火宅以下，有六行偈頌第三、求子不得譬；從是時長者，而作是念以下，有七行半偈頌第四、求子得譬；從長者見子，得出火宅，住於四衢三句偈，頌第五、見子免難譬；從坐師子坐，而自慶言：我今快樂以下，有四行一句偈頌第六、見子免難故歡喜譬；從爾時諸子，知父安坐以下，有三行偈頌第七、諸子索車譬；從長者大富，庫藏眾多以下，有七行半偈頌第八、等與大車譬；從諸子是時，歡喜踴躍以下，有一行半偈頌第九、諸子得車歡喜譬。
然今此九重偈頌與上長行文，或有相等，或不足，或長行所無，以義廣出，或意同文異，不悉相同。此是但圣人說法，唯從處處所宜故，或以少文總多意，以多文顯少意，或以同文辨異意，或以異文明同意，不足為怪也。
上第一、宅主譬中有六義：一、宅主義；二、其家廣大義；三、唯有一門義；四、五百人義；五、火起義；六、卅子義。今但頌宅主義、其家廣大義、五百人義、火起義，合四義，略不頌唯有一門義與卅子義，即所謂或有不足，今頌四義故。卅三行偈，初一句譬如長者，頌第一、宅主義。上宅主義中有二：一、出位體；二、嘆德。今略不頌嘆德，亦所謂或有不足，上云：其年衰邁，財富無量，多有田宅及童仆。
從有一大宅以下，有三行一句偈頌其家廣大義。然上但直言其家廣大，今此頌中廣明其相，即所謂長行所無，以義出之，釋文類上。
從有五百人以下，有十八行偈頌五百人義。
從是朽故宅，囑，怖狗自樂者，不能通之，後亦謗無因果，如以腳加頸怖狗。釋此三句，種種不同，而今煩故不記也。
從復有諸鬼以下，出我見眾生。其身長大，譬我大色少。裸形黑瘦，譬無慚愧。發大惡聲，叫呼求食者，譬以我見為性也。復有諸鬼，其咽如針者，出見取眾生，不能自計成他見，是事實余妄語。
從復有諸鬼以下，出邊見眾生。首如牛頭者，斷常二見。如牛二角，或食人肉，或復噉狗者，譬或言是常，或言是斷。頭發蓬亂，殘害兇嶮者，亂正中道。饑渴所逼，叫喚馳走者，譬受苦報。
從夜叉餓鬼以下一行半偈，摠結上二重，在苦望樂，義同窺牖。
從是朽故宅以下十一行半偈，頌火起義。就中有三：第一、初三行偈，直明火起；第二、從諸鬼神等以下七行半偈，出被燒；第三、從其宅如是以下一行偈，結火起義。
是朽故宅，屬于一人者，先出所燒家主，譬三界皆依如來也。其人近出，未久之間者，譬如來此方眾生化緣盡，就化他方，未久之間。此二句明火起緣由。從於後宅舍以下，正明火起。從諸鬼神等以下，第二、出被燒，即上五鈍使、五利使，十種眾生被燒。
惡獸毒蟲，藏竄孔穴者，譬欲界眾生，厭欲界苦，伏欲界結，逃生色界。毗舍闍鬼，亦住其中者，譬色界猶不離苦患也。薄福德故，為火所燒者，明色界亦薄福故，猶不離苦患也。共相殘害，飲血噉肉者，亦言色界眾生一無不受苦者也。野干之屬，并已前死者，譬色界眾生受苦曾來即然，非適今也。諸大惡獸，譬欲界眾生，欲界眾生不知色界猶受苦，逃來即受色界苦，如競來食噉也。蜈蚣蚰蜒，諍走出穴者，譬色界眾生厭色界苦，伏色界結，逃生無色界也。鳩盤荼鬼，隨取而食者，言無色界苦亦待逼，如惡鬼隨取食也。
從其宅如是以下一行偈，第三、結火起義。從是時宅主以下二行偈，頌上第二、見火起譬。上長行有二：第一、長者正見火起；第二、生怖畏心。今皆頌之。是時者，謂火起時，即譬八苦起時。在門外立者，譬如來在法身之地。上既云教為門，而未正用教，故云門外。聞有人言者，以聞代見，有人譬機。上道見者，是謂以圣智照物機，此言聞者，是明以機感圣智。言物以感圣人之機，來開圣智，如聞有人言也。而諸子等，先因游戲，來入此宅者，譬昔二萬億佛所已受大乘化，于時皆有出生死意，而後起煩惱，失其本大乘解，便成入生死義故，云來入此宅。至此頌上第一、正見火起。上云：長者見此大火從四面起。
稚少無知，歡娛樂著者，頌上第二、生怖畏心。然上中有二：一、驚非自為；二、出所為人。今但頌第二、出所為人。上云：而諸子等，於火宅內戀著嬉戲，不覺不知。略不頌第一、驚非自為。上云：我雖能於此所燒之門安穩得出。大乘解弱故云稚少，起煩惱故云無知。
從長者聞已以下有六行偈，頌上第三、求子不得譬。上長行初開為二：第一、名長者以己力富作思惟，而諸子無知故，力富非其時；第二、復以畏語作思惟，而諸子無知故，以畏語亦不得求子。今皆頌之。
今六行偈，初一行偈，頌上第一、以己力富作思惟。上云：我身手有力，當以衣裓，若以機案，從舍出之。今此一行，正頌彼文。上有余文：是舍唯有一門，而復狹小，諸子幼稚，未有所識，或當墮落，為火所燒。而今不頌，即所謂或有不足。
從告喻諸子以下五行偈，頌第二、以畏語作思惟。上中有三：第一、先以畏語作思惟；第二、如所思惟，就教諸子；第三、諸子無知故，以畏語不得求子。今初四行偈，頌上第一、以畏語作思惟。上云：我當為說怖畏之事，此舍已燒，宜時疾出，無令為火之所燒害。而上直言我當為說怖畏之事，此中列出種種惡鬼毒蟲，即所謂以異文明同意。
從諸子無知以下一行偈，頌第三、諸子無知故，不得以畏語求子。上云：父雖憐愍，善言慰誘，而諸子等戀著嬉戲，不肯信受。上有余文：不驚不畏，了偈，頌第四、諸子信受三車之誘。
頌第一、以三車作思惟諸眾生，知三界苦以下四句，頌第二、合勸取三車。上中有三：第一、誡莫著五塵；第二、釋莫著；第三、正勸取。
令諸眾生，知三界苦者，頌第一、莫著五塵。上云：汝等莫得樂住三界火宅，勿貪麤弊色、香、味、觸也。開示演說，出世間道者，頌第三、正合勸貪著生愛，則為所燒。今但頌此二重，略不頌第三、合保不虛。上云：我今為汝保任此事終不虛也。又略不頌第四、合贊嘆三車。上云：汝等當知！此三乘法皆是圣所稱嘆，自在無系，無所依求。即所謂或不足。
從是諸子等以下一行半偈，頌合第三、諸子信受三車之誘。上云：若有眾生，內有智性，從佛世尊聞法信受，殷懃精進，欲速出三界。
從舍利弗以下有五行偈，頌合第八、等與大車譬。上長行中有二：第一、合釋平賜之意；第二、正合平賜。今不頌第一、合釋平賜之意。上云：我有無量無邊智惠、力、無畏等諸佛法藏，是諸眾生皆是我子。但頌第二、正合平賜。上中亦有二：第一、正合平賜；第二、合大車莊嚴相。今皆頌之。
今初二行偈，頌第一、正合等賜。從是乘微妙以下三行偈，頌第二、合大車莊嚴相。又今二行：初一行，頌上云：等與大乘，不令有人獨得滅度，皆以如來滅度而滅度之。次一行，亦頌上云：是諸眾生脫三界者，悉與如來禪定、解脫等娛樂之具。次三行偈，頌第二、合大車莊嚴相。上云：皆是一相一種，圣所也。我意不欲，令至滅度者，釋勸今，言如來本意非欲終賜其小，故云今所應作，唯佛智惠也。本義云：初一行，先出不虛之端，不頌上文。從汝等累劫以下一行偈，明與重奪輕故不虛，即頌上初說三乘只一句。從我雖先說以下一行偈，稱本意故不虛，即頌上引導眾生只一句。今所應作，唯佛智惠二句，與過望故不虛，即頌上然後但以大乘而度脫之，引證如前。
從若人少智以下，廣上意。初六行偈，廣上與重奪輕故不虛。從是人於何以下一行半偈，廣上稱本意故不虛。從佛說是人以下一行半偈，廣上今所應作，唯佛智惠，明與過望故不虛。次二句，但隨文直釋，不別稱名。亦好，隨欲可用。
但從若人少智以下六行，廣上汝等累劫一行偈，似少不當。舉譬說開三顯一，化中根人，本有二：第一、真子請；第二、如來答。答中又有二：第一、先呵；第二、正答。正答中有三：第一、直許隨請為說；第二、廣舉譬喻開三顯一，化中根人；第三、勸中根人信從同歸之理。
今從我為法王以下有六十六行偈，第三、勸中根人信從同歸之理，就中初開為三：第一、初二行半偈，先嘆所可信之法；第二、從若有聞者以下有八行偈，嘆信人福重，即勸自行；第三、從又舍利弗以下五十五行半偈，明流通方法，即是勸外化行。
就第一、先嘆所可信之法亦有三：第一、初一行，先出法主之體，言既是世間尊人。本義云：此一行入頌合不虛妄譬，其云結不虛妄。第二、次一行，出所說之法，言誠是利益世間尊法。第三、次二句，誡莫輕，言世間尊人所說尊法，不宜以輕漫為說也。法印者，即謂上所說譬說法也。
就第二、嘆信人福重中即有二：第一、初四行偈，正嘆能信福重；第二、從斯法華經以下四行，舉不信結嘆。就第一、正嘆中四行又分為三：初一行，直嘆；第二、從若有信受以下一行半偈，嘆宿善；第三、從若人有能以下一行半偈，嘆未來善。言有宿善故，今能生信；今能生信故，未來亦能遇圣。阿鞸跋致者，此言無退。
就第二、舉不信結嘆中四行即自為四：初一行，明下愚迷惑；次一行，明聲聞非所及；次一行，明真子難信；次一行，明凡夫非己分。然出此四不信者，但欲舉其不信，成嘆能信也。
從又舍利弗以下五十五行半偈，第三、明流通方法。就中亦有二：第一、初卅六行半偈，明無信不應為說；第二、從若有利根以下十九行偈，明應為說有信。就第一、莫為說無信亦有三：第一、初二行，直言莫為說無信；第二、從若人不信以下有三十二行半偈，出謗經罪報；第三、從告舍利弗以下有二行，結不應為說無信。
第一可見。但就第二、出謗經罪報中亦有二：第一、初四行半偈，略舉報相，誡聽；第二、從其人命終以下廿八行，正明報相。第一亦可見。但就第二、正明報相中亦有三：第一、初十二行，明三涂報即是正報；第二、從若得為人以下十行偈，明人報即是余報；第三、從常處地獄以下，雙結正余二報。皆可見。
從告舍利弗以下二行，明莫說無信中第三、結，亦可見。從若有利根以下十九行偈，明流通方法中第二、明有信應說。就中亦有二：第一、十七行故，不明也。此中作重本義大異，而今不記也。