第六、觀禪定境者。夫長病遠行，是禪定障。立世阿毗曇云：多諫諍，多營事亦是禪定障。復有多讀誦，亦是禪定障。文殊問菩提經云：禪定有三十六垢。垢即是障。上諸境得，入到清涼池。入流竟，則不須觀禪境。
若魔事雖過，而真明未發，雖無別修，以通修故，發過去習，諸禪紛現，當置魔事，觀於諸禪。所以者何？禪樂美妙，喜生耽味，垢膩日增。若謂是道，墮增上慢。若呵棄者，全失方便。如此等過，不可具記。雖免魔害，更為定縛，如避火墮水，無益三昧。為是義故，須觀禪境。但禪支諸定，助道有力，大小乘經皆共稱美。若四禪八定，毗曇、成實明之委細；自性九禪，地持十地甚為分明。
今亦略示其發相，粗為四意：一、明開合；二、發因緣；三、明發相；四、修止觀。
初明開合者，禪門無量，且約十門：一、根本四禪；二、十六特勝；三、通明；四、九想；五、八背舍；六、大不凈；七、慈心；八、因緣；九、念佛；十、神通。
此十門與五門、十五門云何同異？但有開合之異耳。開五為十者，開數息，出特勝、通明；開不凈，出背舍、大不凈；慈心、因緣守本；念佛門，毗曇名界方便，禪經稱念佛，此亦守本；神通，約九禪上發，不專據一法。合十五門為十者，數息、不凈各有三，則不合。慈心有三，但合為一，即眾生慈也。沒二名者，禪是門戶，詮次事法，法緣是二乘入理觀，無緣是大乘入理觀。沒理去二，存事唯一，若開者，即屬二乘，菩薩兩境中攝。因緣亦三門，三世輪轉麤果報，一念明義細，細故附理，麤故屬事，今沒細存麤，但稱三世門也。念佛亦三，但取念應佛耳。神通但取五通。若但取五門，有所不收；若取十五，義濫於理。是故簡理開事，雖開合不同，各有其意。
次明漏、無漏。若依毗曇判，此十禪皆名有漏。緣諦智修，名無漏禪；不爾，但緣事修，名有漏禪。成論亦爾。根本等，是有漏；空無相心修，名無漏。今小異彼，當十禪體相是有漏，通是事禪，若胡瓜能為熱病作因緣者，小當分別。
四禪，世間本有，凡夫、外道共。專修此者，秖發有漏。自行十二門化他贊法贊者，大經云：所謂四十八年。即此意也。十六特勝、通明，佛不出世，利根凡夫亦修此禪，而不發無漏。如來若說，亦發無漏。比於余禪，其力雖弱，交勝根本。為是義故，稱亦有漏亦無漏。九想等，是出世客法，雖是事法，能防欲過，不俟諦智，能發無漏。如迦絺那五百羅漢，人人七遍為說四諦，不能悟道，佛說不凈，即發無漏。厭患力強，故判屬無漏。
若言非無漏者，不應稱為圣戒、定、慧。圣之言正，正豈過無漏？大經云：圣行者，諸佛境界，非二乘所知。佛說此法，二乘奉行，故名圣行。今佛說圣法，二乘行之，何得非無漏？又大品云：根本是世間法施，不凈等是出世法施。既言出世，豈非無漏？又云：九想開不凈，不凈開身念處，身念處開三念處，三念處開三十七品，三十七品開涅盤。涅盤初緣豈非無漏？
若言事禪應是有漏者，譬服二石，一熱一冷，雖同事禪，應漏、無漏異。若無漏緣稱無漏者，六地斷見，七地斷思，此亦是緣，亦應無漏。六地、七地斷見思者，終不單用根本，會須諦智寄此位發，單用根本，非無漏緣。不凈等不爾，直以不凈能為作緣云云。
所以不取十想者，前三見諦，中四思惟，後三無學，皆屬理攝，故不取。不取八念者，有人修九想無怖，又念佛門已攝，故不取。
慈心觀兩屬：若依根本起慈，屬有漏；若依不凈等起慈，屬無漏。慈無地位，約他]]滂沱，如蠟得火，是名膿爛相。又見殘皮余肉，風日乾炙，臭敗黮黵，半青半瘀，&#;&#;&#;&#;是為青瘀相。又見此屍而為狐、狼、鴟、鷲之所噉食，紛葩斗競，爴裂拽挽，是為噉相。又見頭手異處，五藏分張，不可收斂，是為散相。又見二種骨，一帶膿膏，一純白凈，或見一具骨，或遍聚落。如是諸相轉時，定心隨轉，&#;&#;沈寂，愉愉靜妙，安快之相，說不可貲。不壞法人所觀齊此。
未見此相，愛染甚強；若見此已，欲心都罷，懸不忍耐。如不見糞，猶能噉飯，忽聞臭氣，即便嘔吐。亦如捉凈法婆羅門，而噉涂癰髓餅，槌頭自責：我已了矣。
若證此相，雖復高眉翠眼，皓齒丹唇，如一聚屎，粉覆其上，亦如爛屍，假著繒彩，尚不眼視，況當身近？雇鹿杖自害，況嗚抱婬樂。如是想者，是婬欲病之大黃湯。如貪食人，審知豬蟲臭，更能食不？前特勝力弱，未決定除，今觀力強，婬火疾滅。故云：九想觀成時，六賊稍已除，及識愛怨詐，兼知假實虛。如是厭患，何但除欲，亦能發無漏，亦成摩訶衍。釋論解死變想竟，仍說六波羅蜜、四無量心。諸師咸云翻謬。今明菩薩修初想，即具摩訶衍，故廣出諸法，後即云乃至燒想亦如是，那云脫落耶？
次明八背舍發者。前三番是根本味凈。九想至一切處名為觀，九次第定是練，師子奮迅是薰，超越是修，此四事定。
今先明背舍，背舍又有總、別：總共二乘，別在菩薩。又背舍不定，或因中說果，名背舍為解脫，自有果中說因，名解脫為背舍。若定判者，斷惑究竟，事理具足，稱為解脫；若惑未盡，定未備，但名背舍。背者，厭下地及自地，凈潔五欲。舍者，舍是著心，故名背舍。
若破愛，多發外相，如前說。若破見，多發內相。內相者，即八背舍也。一、內有色外觀色，乃至第八、滅受想背舍。
所言內有色外觀色者，不破不壞內色，內觀白骨皮肉，而外觀死屍等。若修相，具如禪門。今略示發相。
行者忽見自身足指皮&#;如泡，漸漸至膞至腰，通身到頂，斯須洪直，舉身脹急，五指葩花，兩腳如柱，腰腹如甕，頭如盆，處處臚脹，如風滿韋囊。此相發時，或從腳至頂，或從頂至腳，滿一繩床，皮急肉裂，將欲綻潰。既潰膿流，浸漬濕釋。又從頂至足，皮肉自脫，唯白骨在，支節相柱，&#;然不動，皮肉墮落，聚在一處，猶如蟲聚，污穢鄙丑。若發此相，深患其身，厭之如糞，何況妻子、財寶而生吝惜？薩埵亡身，鹿杖所害者，皆得斯觀，內不計我，外不愛所，低頭慚愧，厭心相續云云。大經云除卻皮肉，諦觀白骨，一一節間，皆令系念，逆順觀察，令骨凈潔，是名內有色相。
外觀色者，外見死屍，膖脹膿壞，滿一聚落、一國土，如前九想所觀不凈，故言外觀色，位在欲界定。
此法增進，見骨起四色：青、黃、白、鴿，煜煜爚爚，將發不發，青色青光，乃至鴿色鴿光，狀如流水，光籠骨人，如塵霧鏡日。若心緣足，光隨向下；若心緣頭，光隨向上。以青光力，映蔽十方，悉見青色，如須彌山，隨方色一，乃至鴿色亦如是。若此光色將發不發，位在未到地定。
如是薳久，光應自發。若不發者，當攝心諦觀眉間，放之便發，狀如竹孔吐煙，初乃小小，後乃散大，四色宛轉，從眉間出，遍照十方，豁爾大明。一色亦有十功德、八觸、五支、正邪等相。
初色發時，名覺。分別八色，名為觀。昔雖知肉中有骨，不知骨中八色，昔所未見，慶喜悲慚，名為喜支。此色發時，深有樂法，心地恬愉，名為樂支。定心湛然，安住不動，黮黮轉深。空、明、智、定，信、敬、慚、愧，不生謗毀，離蓋相應，若冷煖等，叢叢皆無謬亂，故稱叢林。但此中動、癢、空、明、五支等相，心眼開明，法深樂重，不同根本，亦異特勝、通明。彼帶皮肉，觸不通暢，今觸骨人，其法深妙。
若論邪相入八色者，或見青色不甚分明，斑駁不好，即是邪相。七色亦如是。闇證無觀慧，如夜多賊，今禪有觀，如晝少偽，設有易卻。若三藏云，八色是色界法，觸欲界骨人，致諸功德起。此依根本有漏作如此說。大乘明戒、定、慧法悉不可盡。何以故？命朽戒謝，無作不滅，定雖伏惑，斷在不久。如蠱入身，殘藏害命，即雖未死，勢不久存。慧道無失，初果七死，無漏湛然，當知戒定是無漏法。若爾，八色之光便是界外法也。
若發此相，初背舍成，位在初禪。成論云：兩背舍，欲界攝；凈背舍，色界攝；四背舍，無色界攝；滅背舍，過三界。毗曇云：初二背舍通欲界及二禪，凈背舍在四禪。言三禪樂多，不立背舍。復有人言：三禪無勝處，四禪無背舍。三家互異。今依釋論，初背舍、二勝處，初禪攝。既有五支，驗是初禪也。
二、內無色以不凈心觀外色者，骨人是精血所成，應須呵滅析骨四微。大乘體法，知骨從心生，心如幻化，骨人虛假，骨人自滅。如好馬任人意，如好人共事，去來無捩。骨人去已，新法未來，喜多退墮，以不凈心但觀外色。外色者，外死屍等。又外者，骨人所放八色也。所以觀外色者，此去欲界猶近，須觀外不凈。若修壞骨人，別有觀法，今但論法發。
忽見骨人自然消磨，但有八色及外不凈在。骨人滅時，位在中間。又見八色與內凈法同時俱起，青、黃等光更作一番增明，內凈、喜、樂、一心四支功德轉勝於前，是為二背舍，位在二禪。
三、凈背舍，身作證者，初禪、二禪非遍身樂，四禪無樂，何所為證？成論人四禪共凈背舍。今以兩禪共凈背舍，既言三禪有遍身樂，可以為證，即是其初。成就在四禪，能具足勝處，故知凈背舍位在三禪也。凈者，釋論云：緣凈故凈。八色已是凈法，而未被凈緣瑩練，凈色極在四禪。此色起時，瑩於八色，更轉明凈，故言緣凈故凈。遍身受者，樂之極在三禪故，總此二禪為凈背舍也。凈有四義：不凈不凈者，欲界之身已是不凈，而今膖脹，故言不凈不凈。不凈凈者，除卻皮肉，諦觀白骨，無復筋血，如珂如貝，故言不凈凈。凈不凈者，是眉間所出八色光明，光明是凈，未被練治，故言凈不凈也。凈凈，是第三背舍，更被凈緣練治也，故言凈凈。
四、空背舍者，過一切色，滅有對色，不念種種色。一切色，是欲界內外色；有對，是五根所對。此兩色，前三背舍已滅。但有八色，隨心轉變，故言種種色。呵色緣空，更無別法，但入空定。若凡夫多染，保著空定，圣人深心智慧利，直去不回，故名背舍。苦緣空多則散，虛誑不實，舍空緣識，識法相應，名識處背舍。又識生滅無常虛誑，無復所緣，但有能緣，故言無所有處。識處如癰，無所有處如瘡，舍識無識，即是非想非非想。此無想猶有細煩惱，今舍能緣非想之受想，亦無復能滅之想，定法持身，泯然無想，如冰魚蟄蟲。若以所滅為名，與攀上厭下何異？今從能滅自地，亦滅他地得名，故言滅受想背舍。具如修證中說。
毗曇明得滅定是俱解脫，不得此一定，但名慧解脫。成論得電光名慧解脫，具得世間禪名俱解脫。成論後四更無別法，以無漏心修此可然。前三何意無別法，而約外道禪耶？云云。
若過去曾得八定，故發宿習，而滅定一種不得無漏，修則不成，故不論宿習也。九次第定超越等，約三藏者，無有凡人修於此定，故不論發宿習也。若約大乘，亦應有此義，今所不論。
次明大不凈觀發者。亦名大背舍。前所觀所發除卻皮肉，諦觀骨人死屍不凈，或一屍兩屍，城邑聚落不凈流溢等，但約自他正報，故言小不凈也。約此而論厭背，故名背舍，亦是總別相云云。
若大不凈觀，何但正報流溢不凈，依報宅宇、錢財、谷米、衣服、飲食、山河、園林、江淮、池沼，絓是色法，悉皆不凈，蟲膿流出，臭處腥臊，舍如丘墓，錢如死蛇，羹如屎汁，飯如白蟲，衣如臭皮，山如肉聚，池如膿河，園林如枯骨，江海如汪穢。大經云：美羹作穢汁想。即此觀也。
於坐禪中，忽如上見，見此大地無一好處，依正不復可貪，是名大不凈發也。如初然火，加功攢發，煙炎蓋微。火既成勢，不復擇薪，乃至江河亦能乾竭。
初觀不凈，止一屍一國，婬心乍興乍廢，今定力已成，厭惡亦盛，一切依正無非不凈，欲心永息。
復次，諸物有何定相，隨人果報，感見不同。善業感凈色，惡業感不凈色，如諸天寶、地寶宮，人中富樂，執諸瓦石，變成金銀，善力所招，依正俱凈。如僧護經所說，地獄獄相不同：或見身肉為地，為他所耕，或見身如樹林，眾所摧折，或身如山、如屋、如衣，凡一百二十種，皆惡業所感，招不凈色。若執凈色，保愛堅固，以大觀力，破大著心，翻大顛倒，成大不凈觀也。何以故？夫幻術法多是欺誑，神通法得其道理，凡一切物皆可轉變，如蘇、蠟、金、鐵遇煖流變，如水遇冷成地。此得解觀契轉變之道，定力爾故。
若根本，但除下地著，不能除自地；若小大背舍，未是無漏，但除下地、自地著；若無漏緣通，則下自上皆除著也。
若人發大不凈，入背舍亦大，初禪攝；若內無骨人，外觀八色及依正兩報，緣境大故，名第二大背舍，二禪攝。若以大不凈入凈，背舍亦大，乃至滅背舍亦如是。若論大勝處者，更熟背舍，令於緣轉變自在。大論明鈍人修八背舍竟，方修勝處、一切處；中根修三背舍竟，於四禪中修勝處等；上根秖修初背舍，即修一切法也。今處中說。
若多若少者，還約依正，一屍為少，二屍為多，如是傳傳可解。一衣、一食、一山河為少，無量衣、食、山河為多。初修從少至多，今發亦應爾。若好若丑者，善業端正為好，惡業鄙陋為丑。此二皆於我美者為好，於我惡者為丑；此二皆有智慧為好，皆有愚癡為丑；此二富貴為好，貧賤為丑。如此好丑俱不凈，山河、國土、衣食、屋宅若好若丑，俱不凈。又依正俱丑，骨人所放八色為好，又八色亦丑，被練為好，好丑皆不凈。此兩勝處，初禪攝。
若內無色相，外觀色若多若少，若好若丑，勝知勝見者，內滅骨人，外有八色，又有依正、多少、好丑，如前說云云。