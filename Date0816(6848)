憍尸迦！若菩薩摩訶薩以應一切智智心，用無所得為方便，思惟地界無常，思惟水火風空識界無常；思惟地界苦，思惟水火風空識界苦；思惟地界無我，思惟水火風空識界無我；思惟地界不凈，思惟水火風空識界不凈；思惟地界空，思惟水火風空識界空；思惟地界無相，思惟水火風空識界無相；思惟地界無愿，思惟水火風空識界無愿；思惟地界寂靜，思惟水火風空識界寂靜；思惟地界遠離，思惟水火風空識界遠離；思惟地界如病，思惟水火風空識界如病；思惟地界如癰，思惟水火風空識界如癰；思惟地界如箭，思惟水火風空識界如箭；思惟地界如瘡，思惟水火風空識界如瘡；思惟地界熱惱，思惟水火風空識界熱惱；思惟地界逼切，思惟水火風空識界逼切；思惟地界敗壞，思惟水火風空識界敗壞；思惟地界衰朽，思惟水火風空識界衰朽；思惟地界變動，思惟水火風空識界變動；思惟地界速滅，思惟水火風空識界速滅；思惟地界可畏，思惟水火風空識界可畏；思惟地界可厭，思惟水火風空識界可厭；思惟地界有災，思惟水火風空識界有災；思惟地界有橫，思惟水火風空識界有橫；思惟地界有疫，思惟水火風空識界有疫；思惟地界有癘，思惟水火風空識界有癘；思惟地界性不安隱，思惟水火風空識界性不安隱；思惟地界不可保信，思惟水火風空識界不可保信；思惟地界無生無滅，思惟水火風空識界無生無滅；思惟地界無染無凈，思惟水火風空識界無染無凈；思惟地界無作無為，思惟水火風空識界無作無為。憍尸迦！是為菩薩摩訶薩般若波羅蜜多。
憍尸迦！若菩薩摩訶薩以應一切智智心，用無所得為方便，思惟無明無常，思惟行、識、名色、六處、觸、受、愛、取、有、生、老死愁嘆苦憂惱無常；思惟無明苦，思惟行乃至老死愁嘆苦憂惱苦；思惟無明無我，思惟行乃至老死愁嘆苦憂惱無我；思惟無明不凈，思惟行乃至老死愁嘆苦憂惱不凈；思惟無明空，思惟行乃至老死愁嘆苦憂惱空；思惟無明無相，思惟行乃至老死愁嘆苦憂惱無相；思惟無明無愿，思惟行乃至老死愁嘆苦憂惱無愿；思惟無明寂靜，思惟行乃至老死愁嘆苦憂惱寂靜；思惟無明遠離，思惟行乃至老死愁嘆苦憂惱遠離；思惟無明如病，思惟行乃至老死愁嘆苦憂惱如病；思惟無明如癰，思惟行乃至老死愁嘆苦憂惱如癰；思惟無明如箭，思惟行乃至老死愁嘆苦憂惱如箭；思惟無明如瘡，思惟行乃至老死愁嘆苦憂惱如瘡；思惟無明熱惱，思惟行乃至老死愁嘆苦憂惱熱惱；思惟無明逼切，思惟行乃至老死愁嘆苦憂惱逼切；思惟無明敗壞，思惟行乃至老死愁嘆苦憂惱敗壞；思惟無明衰朽，思惟行乃至老死愁嘆苦憂惱衰朽；思惟無明變動，思惟行乃至老死愁嘆苦憂惱變動；思惟無明速滅，思惟行乃至老死愁嘆苦憂惱速滅；思惟無明可畏，思惟行乃至老死愁嘆苦憂惱可畏；思惟無明可厭，思惟行乃至老死愁嘆苦憂惱可厭；思惟無明有災，思惟行乃至老死愁嘆苦憂惱有災；思惟無明有橫，思惟行乃至老死愁嘆苦憂惱有橫；思惟無明有疫，思惟行乃至老死愁嘆苦憂惱有疫；思惟無明有癘，思惟行乃至老死愁嘆苦憂惱有癘；思惟無明性不安隱，思惟行乃至老死愁嘆苦憂惱性不安隱；思惟無明不可保信，思惟行乃至老死愁嘆苦憂惱不可保信；思惟無明無生無滅，思惟行乃至老死愁嘆苦憂惱無生無滅；思惟無明無染無凈，思惟行乃至老死愁嘆苦憂惱無染無凈；思惟無明無作無為，思惟行乃至老死愁嘆苦憂惱無作無為。憍尸迦！是為菩薩摩訶薩般若波羅蜜多。
復次，憍尸迦！若菩薩摩訶薩以應一切智智心，用無所得為方便，觀察內空無我我所，觀察外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無我我所；觀察內空無相，觀察外空乃至無性自性空無相；觀察內空無愿，觀察外空乃至無性自性空無愿；觀察內空寂靜，觀察外空乃至無性自性空寂靜；觀察內空遠離，觀察外空乃至無性自性空遠離；觀察內空無生無滅，觀察外空乃至無性自性空無生無滅；觀察內空無染無凈，觀察外空乃至無性自性空無染無凈；觀察內空無作無為，觀察外空乃至無性自性空無作無為。憍尸迦！是為菩薩摩訶薩般若波羅蜜多。
憍尸迦！若菩薩摩訶薩以應一切智智心，用無所得為方便，觀察真如無我我所，觀察法界、法性、不虛妄性、不變異性、平等性、離生性、法定、法住、實際、虛空界、不思議界無我我所；觀察真如無相，觀察法界乃至不思議界無相；觀察真如無愿，觀察法界乃至不思議界無愿；觀察真如寂靜，觀察法界乃至不思議界寂靜；觀察真如遠離，觀察法界乃至不思議界遠離；觀察真如無生無滅，觀察法界乃至不思議界無生無滅；觀察真如無染無凈，觀察法界乃至不思議界無染無凈；觀察真如無作無為，觀察法界乃至不思議界無作無為。憍尸迦！是為菩薩摩訶薩般若波羅蜜多。
復次，憍尸迦！若菩薩摩訶薩以應一切智智心，用無所得為方便，行布施波羅蜜多；若菩薩摩訶薩以應一切智智心，用無所得為方便，行凈戒波羅蜜多；若菩薩摩訶薩以應一切智智心，用無所得為方便，行安忍波羅蜜多；若菩薩摩訶薩以應一切智智心，用無所得為方便，行精進波羅蜜多；若菩薩摩訶薩以應一切智智心，用無所得為方便，行靜慮波羅蜜多；若菩薩摩訶薩以應一切智智心，用無所得為方便，行般若波羅蜜多。憍尸迦！是為菩薩摩訶薩般若波羅蜜多。
復次，憍尸迦！若菩薩摩訶薩以應一切智智心，用無所得為方便，修四靜慮；若菩薩摩訶薩以應一切智智心，用無所得為方便，修四無量；若菩薩摩訶薩以應一切智智心，用無所得為方便，修四無色定。
若菩薩摩訶薩以應一切智智心，用無所得為方便，修八解脫；若菩薩摩訶薩以應一切智智心，用無所得為方便，修八勝處；若菩薩摩訶薩以應一切智智心，用無所得為方便，修九次第定；若菩薩摩訶薩以應一切智智心，用無所得為方便，修十遍處。
若菩薩摩訶薩以應一切智智心，用無所得為方便，修四念住；若菩薩摩訶薩以應一切智智心，用無所得為方便，修四正斷；若菩薩摩訶薩以應一切智智心，用無所得為方便，修四神足；若菩薩摩訶薩以應一切智智心，用無所得為方便，修五根；若菩薩摩訶薩以應一切智智心，用無所得為方便，修五力；若菩薩摩訶薩以應一切智智心，用無所得為方便，修七等覺支；若菩薩摩訶薩以應一切智智心，用無所得為方便，修八圣道支。
若菩薩摩訶薩以應一切智智心，用無所得為方便，修空解脫門；若菩薩摩訶薩以應一切智智心，用無所得為方便，修無相解脫門；若菩薩摩訶薩以應一切智智心，用無所得為方便，修無愿解脫門。
若菩薩摩訶薩以應一切智智心，用無所得為方便，修四圣諦智。若菩薩摩訶薩以應一切智智心，用無所得為方便，修五眼；若菩薩摩訶薩以應一切智智心，用無所得為方便，修六神通。
若菩薩摩訶薩以應一切智智心，用無所得為方便，修佛十力；若菩薩摩訶薩以應一切智智心，用無所得為方便，修四無所畏；若菩薩摩訶薩以應一切智智心，用無所得為方便，修四無礙解；若菩薩摩訶薩以應一切智智心，用無所得為方便，修大慈大悲大喜大舍；若菩薩摩訶薩以應一切智智心，用無所得為方便，修十八佛不共法。
若菩薩摩訶薩以應一切智智心，用無所得為方便，修無忘失法；若菩薩摩訶薩以應一切智智心，用無所得為方便，修住舍性。若菩薩摩訶薩以應一切智智心，用無所得為方便，修一切陀羅尼門；若菩薩摩訶薩以應一切智智心，用無所得為方便，修一切三摩地門。
若菩薩摩訶薩以應一切智智心，用無所得為方便，修一切智；若菩薩摩訶薩以應一切智智心，用無所得為方便，修道相智；若菩薩摩訶薩以應一切智智心，用無所得為方便，修一切相智。憍尸迦！是為菩薩摩訶薩般若波羅蜜多。
復次，憍尸迦！若菩薩摩訶薩修行般若波羅蜜多時，作如是觀：唯有諸法互相緣藉，滋潤增長，遍滿充溢，無我我所。復作是觀：菩薩摩訶薩回向心不與菩提心和合，菩提心不與回向心和合，回向心於菩提心中無所有不可得，菩提心於回向心中無所有不可得。菩薩摩訶薩雖觀諸法，而於諸法都無所見。憍尸迦！是為菩薩摩訶薩般若波羅蜜多。
時天帝釋問善現言：大德！云何菩薩摩訶薩回向心不與菩提心和合？云何菩提心不與回向心和合？云何回向心於菩提心中無所有不可得？云何菩提心於回向心中無所有不可得？
善現答言：憍尸迦！菩薩摩訶薩回向心則非心，菩提心亦非心，若非心，則不可思議，不應非心回向非心，亦不應非心回向不可思議，不應不可思議回向不可思議，亦不應不可思議回向非心。何以故？非心即是不可思議，不可思議即是非心，如是二種，俱無所有，無所有中，無回向故。憍尸迦！若作是觀，是為菩薩摩訶薩般若波羅蜜多。
尒時，世尊贊善現言：善哉！善哉！汝善能為諸菩薩摩訶薩宣說般若波羅蜜多，亦善能勸勵諸菩薩摩訶薩，令歡喜踴躍修學般若波羅蜜多。
時具壽善現白佛言：世尊！我既知恩，不應不報。何以故？過去諸佛及諸弟子為諸菩薩摩訶薩宣說六波羅蜜多，示現、教導、贊勵、慶喜，安撫建立，令得究竟。世尊尒時亦在中學，今證無上正等菩提，故我亦應承順佛教，為諸菩薩摩訶薩宣說六波羅蜜多，示現、教導、贊勵、慶喜，安撫建立，令得究竟，速證無上正等菩提，是則名為報彼恩德。
尒時，具壽善現告天帝釋言：憍尸迦！汝問云何菩薩摩訶薩應住般若波羅蜜多者，諦聽！諦聽！當為汝說菩薩摩訶薩於般若波羅蜜多如所應住不應住相。
憍尸迦！色，色性空；受想行識，受想行識性空；菩薩摩訶薩，菩薩摩訶薩性空。若色性空，若受想行識性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！眼處，眼處性空；耳鼻舌身意處，耳鼻舌身意處性空；菩薩摩訶薩，菩薩摩訶薩性空。若眼處性空，若耳鼻舌身意處性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！色處，色處性空；聲香味觸法處，聲香味觸法處性空；菩薩摩訶薩，菩薩摩訶薩性空。若色處性空，若聲香味觸法處性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！眼界，眼界性空；色界、眼識界及眼觸、眼觸為緣所生諸受，色界乃至眼觸為緣所生諸受性空；菩薩摩訶薩，菩薩摩訶薩性空。若眼界性空，若色界、眼識界及眼觸、眼觸為緣所生諸受性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！耳界，耳界性空；聲界、耳識界及耳觸、耳觸為緣所生諸受，聲界乃至耳觸為緣所生諸受性空；菩薩摩訶薩，菩薩摩訶薩性空。若耳界性空，若聲界、耳識界及耳觸、耳觸為緣所生諸受性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！鼻界，鼻界性空；香界、鼻識界及鼻觸、鼻觸為緣所生諸受，香界乃至鼻觸為緣所生諸受性空；菩薩摩訶薩，菩薩摩訶薩性空。若鼻界性空，若香界、鼻識界及鼻觸、鼻觸為緣所生諸受性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！舌界，舌界性空；味界、舌識界及舌觸、舌觸為緣所生諸受，味界乃至舌觸為緣所生諸受性空；菩薩摩訶薩，菩薩摩訶薩性空。若舌界性空，若味界、舌識界及舌觸、舌觸為緣所生諸受性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！身界，身界性空；觸界、身識界及身觸、身觸為緣所生諸受，觸界乃至身觸為緣所生諸受性空；菩薩摩訶薩，菩薩摩訶薩性空。若身界性空，若觸界、身識界及身觸、身觸為緣所生諸受性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！意界，意界性空；法界、意識界及意觸、意觸為緣所生諸受，法界乃至意觸為緣所生諸受性空；菩薩摩訶薩，菩薩摩訶薩性空。若意界性空，若法界、意識界及意觸、意觸為緣所生諸受性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！地界，地界性空；水火風空識界，水火風空識界性空；菩薩摩訶薩，菩薩摩訶薩性空。若地界性空，若水火風空識界性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！苦圣諦，苦圣諦性空；集滅道圣諦，集滅道圣諦性空；菩薩摩訶薩，菩薩摩訶薩性空。若苦圣諦性空，若集滅道圣諦性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！無明，無明性空；行、識、名色、六處、觸、受、愛、取、有、生、老死愁嘆苦憂惱，行乃至老死愁嘆苦憂惱性空；菩薩摩訶薩，菩薩摩訶薩性空。若無明性空，若行、識乃至老死愁嘆苦憂惱性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！內空，內空性空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，外空乃至無性自性空性空；菩薩摩訶薩，菩薩摩訶薩性空。若內空性空，若外空乃至無性自性空性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！真如，真如性空；法界、法性、不虛妄性、不變異性、平等性、離生性、法定、法住、實際、虛空界、不思議界，法界乃至不思議界性空；菩薩摩訶薩，菩薩摩訶薩性空。若真如性空，若法界乃至不思議界性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！布施波羅蜜多，布施波羅蜜多性空；凈戒、安忍、精進、靜慮、般若波羅蜜多，凈戒乃至般若波羅蜜多性空；菩薩摩訶薩，菩薩摩訶薩性空。若布施波羅蜜多性空，若凈戒、安忍、精進、靜慮、般若波羅蜜多性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！四靜慮，四靜慮性空；四無量、四無色定，四無量、四無色定性空；菩薩摩訶薩，菩薩摩訶薩性空。若四靜慮性空，若四無量、四無色定性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！八解脫，八解脫性空；八勝處、九次第定、十遍處，八勝處、九次第定、十遍處性空；菩薩摩訶薩，菩薩摩訶薩性空。若八解脫性空，若八勝處、九次第定、十遍處性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！四念住，四念住性空；四正斷、四神足、五根、五力、七等覺支、八圣道支，四正斷乃至八圣道支性空；菩薩摩訶薩，菩薩摩訶薩性空。若四念住性空，若四正斷、四神足、五根、五力、七等覺支、八圣道支性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！空解脫門，空解脫門性空；無相、無愿解脫門，無相、無愿解脫門性空；菩薩摩訶薩，菩薩摩訶薩性空。若空解脫門性空，若無相、無愿解脫門性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！五眼，五眼性空；六神通，六神通性空；菩薩摩訶薩，菩薩摩訶薩性空。若五眼性空，若六神通性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！佛十力，佛十力性空；四無所畏、四無礙解、大慈大悲大喜大舍、十八佛不共法，四無所畏乃至十八佛不共法性空；菩薩摩訶薩，菩薩摩訶薩性空。若佛十力性空，若四無所畏、四無礙解、大慈大悲大喜大舍、十八佛不共法性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！無忘失法，無忘失法性空；住舍性，住舍性性空；菩薩摩訶薩，菩薩摩訶薩性空。若無忘失法性空，若住舍性性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！一切陀羅尼門，一切陀羅尼門性空；一切三摩地門，一切三摩地門性空；菩薩摩訶薩，菩薩摩訶薩性空。若一切陀羅尼門性空，若一切三摩地門性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！一切智，一切智性空；道相智、一切相智，道相智、一切相智性空；菩薩摩訶薩，菩薩摩訶薩性空。若一切智性空，若道相智、一切相智性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！聲聞乘，聲聞乘性空；獨覺乘、無上乘，獨覺乘、無上乘性空；菩薩摩訶薩，菩薩摩訶薩性空。若聲聞乘性空，若獨覺乘、無上乘性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！預流，預流性空；一來、不還、阿羅漢、獨覺、菩薩、如來，一來乃至如來性空；菩薩摩訶薩，菩薩摩訶薩性空。若預流性空，若一來、不還、阿羅漢、獨覺、菩薩、如來性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！極喜地，極喜地性空；離垢地、發光地、焰慧地、極難勝地、現前地、遠行地、不動地、善慧地、法云地，離垢地乃至法云地性空；菩薩摩訶薩，菩薩摩訶薩性空。若極喜地性空，若離垢地乃至法云地性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
憍尸迦！異生地，異生地性空；種姓地、第八地、具見地、薄地、離欲地、已辦地、獨覺地、菩薩地、如來地，種姓地乃至如來地性空；菩薩摩訶薩，菩薩摩訶薩性空。若異生地性空，若種姓地乃至如來地性空，若菩薩摩訶薩性空，如是一切皆無二無二分。憍尸迦！菩薩摩訶薩於般若波羅蜜多應如是住。
時天帝釋問善現言：云何菩薩摩訶薩行般若波羅蜜多時，所不應住？
善現答言：憍尸迦！菩薩摩訶薩行般若波羅蜜多時，不應住色，不應住受想行識。何以故？以有所得為方便故。憍尸迦！菩薩摩訶薩行般若波羅蜜多時，不應住眼處，不應住耳鼻舌身意處。何以故？以有所得為方便故。憍尸迦！菩薩摩訶薩行般若波羅蜜多時，不應住色處，不應住聲香味觸法處。何以故？以有所得為方便故。
憍尸迦！菩薩摩訶薩行般若波羅蜜多時，不應住眼界，不應住色界、眼識界及眼觸、眼觸為緣所生諸受。何以故？以有所得為方便故。憍尸迦！菩薩摩訶薩行般若波羅蜜多時，不應住耳界，不應住聲界、耳識界及耳觸、耳觸為緣所生諸受。何以故？以有所得為方便故。憍尸迦！菩薩摩訶薩行般若波羅蜜多時，不應住鼻界，不應住香界、鼻識界及鼻觸、鼻觸為緣所生諸受。何以故？以有所得為方便故。
憍尸迦！菩薩摩訶薩行般若波羅蜜多時，不應住舌界，不應住味界、舌識界及舌觸、舌觸為緣所生諸受。何以故？以有所得為方便故。憍尸迦！菩薩摩訶薩行般若波羅蜜多時，不應住身界，不應住觸界、身識界及身觸、身觸為緣所生諸受。何以故？以有所得為方便故。憍尸迦！菩薩摩訶薩行般若波羅蜜多時，不應住意界，不應住法界、意識界及意觸、意觸為緣所生諸受。何以故？以有所得為方便故。
憍尸迦！菩薩摩訶薩行般若波羅蜜多時，不應住地界，不應住水火風空識界。何以故？以有所得為方便故。憍尸迦！菩薩摩訶薩行般若波羅蜜多時，不應住苦圣諦，不應住集滅道圣諦。何以故？以有所得為方便故。憍尸迦！菩薩摩訶薩行般若波羅蜜多時，不應住無明，不應住行、識、名色、六處、觸、受、愛、取、有、生、老死愁嘆苦憂惱。何以故？以有所得為方便故。
憍尸迦！菩薩摩訶薩行般若波羅蜜多時，不應住內空，不應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。何以故？以有所得為方便故。
憍尸迦！菩薩摩訶薩行般若波羅蜜多時，不應住真如，不應住法界、法性、不虛妄性、不變異性、平等性、離生性、法定、法住、實際、虛空界、不思議界。何以故？以有所得為方便故。憍尸迦！菩薩摩訶薩行般若波羅蜜多時，不應住布施波羅蜜多，不應住凈戒、安忍、精進、靜慮、般若波羅蜜多。何以故？以有所得為方便故。
憍尸迦！菩薩摩訶薩行般若波羅蜜多時，不應住四靜慮，不應住四無量、四無色定。何以故？以有所得為方便故。憍尸迦！菩薩摩訶薩行般若波羅蜜多時，不應住八解脫，不應住八勝處、九次第定、十遍處。何以故？以有所得為方便故。憍尸迦！菩薩摩訶薩行般若波羅蜜多時，不應住四念住，不應住四正斷、四神足、五根、五力、七等覺支、八圣道支。何以故？以有所得為方便故。
憍尸迦！菩薩摩訶薩行般若波羅蜜多時，不應住空解脫門，不應住無相、無愿解脫門。何以故？以有所得為方便故。憍尸迦！菩薩摩訶薩行般若波羅蜜多時，不應住五眼，不應住六神通。何以故？以有所得為方便故。憍尸迦！菩薩摩訶薩行般若波羅蜜多時，不應住佛十力，不應住四無所畏、四無礙解、大慈大悲大喜大舍、十八佛不共法。何以故？以有所得為方便故。
憍尸迦！菩薩摩訶薩行般若波羅蜜多時，不應住無忘失法，不應住住舍性。何以故？以有所得為方便故。憍尸迦！菩薩摩訶薩行般若波羅蜜多時，不應住一切陀羅尼門，不應住一切三摩地門。何以故？以有所得為方便故。憍尸迦！菩薩摩訶薩行般若波羅蜜多時，不應住一切智，不應住道相智、一切相智。何以故？以有所得為方便故。
憍尸迦！菩薩摩訶薩行般若波羅蜜多時，不應住聲聞乘，不應住獨覺乘、無上乘。何以故？以有所得為方便故。憍尸迦！菩薩摩訶薩行般若波羅蜜多時，不應住預流果，不應住一來、不還、阿羅漢果、獨覺、菩薩、如來。何以故？以有所得為方便故。
憍尸迦！菩薩摩訶薩行般若波羅蜜多時，不應住極喜地，不應住離垢地、發光地、焰慧地、極難勝地、現前地、遠行地、不動地、善慧地、法云地。何以故？以有所得為方便故。憍尸迦！菩薩摩訶薩行般若波羅蜜多時，不應住異生地，不應住種姓地、第八地、具見地、薄地、離欲地、已辦地、獨覺地、菩薩地、如來地。何以故？以有所得為方便故。