阿鋡暮者，秦言趣无也。阿难既出十二部经，又采撮其要迳至道法为四阿鋡暮，与阿毗昙及律并为三藏焉。身独学士以为至德未坠于地也。有阿罗汉，名婆素跋陀，抄其膏腴以为一部，九品、四十六叶，斥重去复、文约义丰，真可谓经之璎鬘也。百行美妙，辩是与非，莫不悉载也。优奥深富，行之能事毕矣。有外国沙门，字因提丽，先赍诣前部国，秘之佩身，不以示人。其王弥第，求得讽之，遂得布此。余以壬午之岁八月，东省先师寺庙于邺寺，令鸠摩罗佛提执梵，佛念、佛护为译，僧导、昙究、僧睿笔受，至冬十一月乃讫。此岁夏出阿毗昙，冬出此经，一年之中具三藏也，深以自幸。但恨八九之年始遇斯经，恐韦编未绝不终其业耳。若加数年，将无大过也。近敕译人，直令转梵为秦，解方言而已，经之文质所不敢易也。又有悬数悬事，皆访其人为注其下。时复以意消息者，为其章。章注修妒路者，其人注解引经本也。其有直言修妒路者，引经证，非注解也。
阿鋡暮前礼善逝、法众、坏有众。当说所欲，略速义说，是故三法当说。
弟子问：说是有三法，说是三法何义？
师答：法依三门结句。是次第作，是故三法想识。
问：三法次第何义？
答：大佛经章系无数相，淫恚怀味精进因缘食持众生少智求圣谛，是辈想当知义、疾知义，三法方便想，分别是次第。一切是世间所有想、随所欲想等结，是故想知义三法作。
问：是方便相应说三法。
答：功德、恶、依觉解脱。功德、恶、依觉解脱，有是句义是根句，是三各各三度、三分。
问：有三分句，初思惟解脱说。何义是解脱？彼解脱功德、恶、依觉相应。
答：已入不为说是解脱。世间等生至虫蚁，虫蚁亦求乐，等生谓见食而趣解脱。乐痛一义，世间少乐相应、乐因缘，不知如乐、道乐、涅槃乐无病等生也。以道乐有不知，是所欲。若所欲，不是为说。已入道不为说，如小儿问何者眼？即自知眼处。是自知，是不为说。如是乐世间所欲，是道所欲，是故说道义作无恶。
问：是何功德觉乐解脱有？若尔者，不可见金见为富也。有病不可言闻，是故不觉解脱。
答：中间如明灯入坏闇有，不是明灯后有闇。是智生解脱者，智觉一义。
问：是何法功德，名为众生深痴。为色味香？为受、不受、已受？
答：或随想外，经说是功德：福德、根、无恶。福德、根、无恶，是三功德清净法果，我功德想，是一切三皆入，是当略说。
问：已说是福德根。无恶是何法？
答：福德：施、戒、分别。复复善事，复簁人恶，是故福。是三行：施、戒、分别，如是先师说：
常能作福，德所行施。众生之命，命速乎驰。若簁消恶，作行之数。是故福德，如斯说喻。
问：已说福德：施、戒、分别。是何施名？
答：己身、他受自财、施念俱去所更施，是三行施：法、食、无畏。法施、食施、无畏施，是三说施也。是法施，世间出世间章说是法施。无畏施，八行、三归命去、五戒。世尊说：归佛去，无量众生无畏、无妒、无恚、无杀。余者如是。
问：若归去，见有杀虫，何法无畏护？
答：我不说一切众生，以邪见痴杀虫，作他财恶，作是三归去。不有世间等见得若归去，无世间等见是不归去。是故无量吉。食施，名食为首。种种他施，与塔为首、香为首。己身受、或二受。是故二功德具足大果报。是施净如是，我先师言：根财作、有或念或二作、有或义作世间吉，是方便净，施少有大果。有因缘净，少俱功德得。
问：是戒何法？
答：戒身口：他受、不坏他、坏增。戒名三相应，相应身口俱起。
问：何法？
答：他受、他不受、增是。他受名己饥羸，自知不娆他受。众生自知众生不娆如是，他财他妇不染取如是。不他受，妄言、两舌、粗言、不要言，不着他受。若七枝不娆他受，种种贫穷为力助他受二共想。福增续如从今，如杀生不作发意，中间增多相应。如出财得报意，善生觉受。如种谷，枝叶增至得果。如是连续至睡眠增多，是故增是戒。
问：是分别何法？
答：分别禅无量无色。分别是善行，是故分别。如麻油花合，行分别。如王求，如等求王果，得有是求行。净果相应，有分别。是禅思惟义是四行。
问：是何法？
答：禅，淫行爱乐痛苦痛止。是四禅，初淫不善行止，善因缘系意住，离淫说。二自行说，自行自觉少，铃声欲止，是故无行是自行止淫，前已说也。爱止三爱意欢喜如泉踊跃，是无淫行止、增止、苦痛乐痛止，乐痛乐身意无逼苦。外是彼无淫行爱，乐痛苦痛止，是四禅。
问：是为无量何法？
答：无量者，慈悲喜护，是四无量想。众生无量、彼受因缘是无量、不是善能量，是故无量。是慈，名一切众生爱，谓意行一切众生，敏是身，念是慈等已。悲，苦恼众生爱、自身爱。喜，乐念众生，共系喜。护，无所作，众生他非法忍。若是众生作是相违见因缘，是故过忍护。已说无量。
问：何法无色？
答：无色，虚空、识、无所有、有想无想处。处者依义也。众生是四分处，空色助、色恶见助，是故意无染。虚空因缘，意一定虚空，共系想彼虚空处。如何故虚空依？为有识。是故识因缘行识处，是亦依。无依解脱，谓无所作，是无所有处想。见恶相灭、见恐，一意有想无想处，是无色界。观空已说，已说无色分别说。是一切福德说。
问：是根何法？
答：根无悭、无恚、无痴。无悭、无恚、无痴，是三事根相。
问：是谁根？
答：非前功德说也。是故一切解脱入法。是根如相应说，当使相应：一大、二相应。如无悭施、无恚戒、无痴分别。复无悭食施、无恚无恐施、无痴法施。复无悭无娆他、无恚不娆他、无痴增益，如是三戒。复无悭禅根、无恚无量、无痴无色，如是三分别。复无悭圣事、无恚忍、无痴闻，如是无恶根。如是一切善行根。如是无悭名所作行念不取无所为、无恚名恚灭助、无痴名无明无智灭助。是故根。
问：是无恶何法说？
答：无恶：忍、闻、圣分。忍、闻、圣分，是三无恶说。无恶俗数义，随想所作，或不恐畏恶。世尊已说无恶极行者言：是忍苦增，恶力自下无恚忍。忍苦增力，恶力加数苦，增力无恶，恶力自下。厌苦是忍义。增力加无恶，不增力能，不能为说。唯当恐畏众生恶发，谓增无恶是忍。小人来力加自下，足能报而不报是。自下是众生过，行过当忍，是义当说。苦寒暑饥、渴风暖起。苦名如增事。是二事起身恼不无意众生，恶众生因缘恶说。是故二依谓逼身，是当忍。是忍。
问：已说忍。云何闻？
答：闻修妒路、阿毗昙、鼻奈耶。闻名谓淫恚痴尽。等有是闻，余者非闻。是三藏：修妒路、阿毗昙、鼻奈耶。是修妒路名谓一切智说、佛所可者，着断现、四圣谛现，明无内无外解脱。阿毗昙名谓修妒路所有显示相应章。鼻奈耶名无行无命清净说。是三行，闻是增，贪淫止鼻奈耶、恚止阿毗昙。阿毗昙行，所作觉说，是故恚薄。恚起犯戒枝，地狱。有痴止因缘。说是一切闻。
问：云何圣分？
答：圣分，等善知识、思惟、得。等善知识、等思惟、等得，是三圣分。圣分，无敢说恶义。是善知识所欲助、善、力，师弟子伴谓所欲助、善、力谓彼善知识、彼三师弟子伴。
问：云何助师？云何善弟子？云何力伴？如数说。
答：如是说已知差别。助、善、力是善知识相。彼师弟子伴知说是增助善，二有是枝。彼或相助不善、助觉不力说，如父无足、年高父子。或有力不善，念欲助善、不助不善处，如末迦兰富兰。或欲无助善力，如一切明知医，前有怨，知病不救。若是三相等具，是善知识。或师过、或弟子过、或伴过，是故三相相应是善知识。
问：是何法思惟？
答：思惟：息、觉精进、护想所行。息觉、精进、护想以为面，是无作。彼息名意乱，定彼相像。觉精进，意懈怠念，教不乱。护等得等相应。如御车马，迟则策之，牛奔则抑之。等行是护，当如是观意，无量内入一护一，皆有缘众生前相应，是意等得护。
问：何所说，若护之意即奔则抑之、若意迟则策之等得护？
答：我前不说是等思惟耶！如等思惟，如恐怖时相应行数；若异者，无等思惟也。是故思惟。
问：是得云何？
答：得等具方便果。方便定入无外供养，是相应入等具方便果。
问：何谁等具？
答：如说解脱。
问：是何等具名？
答：等具：等书、根断、近禅。等聚是善行，是故等具，如种等具。种等具是枝义。是等具三行：等书、根断、近禅。
问：彼等书名何法？
答：等书，五纳阿练茹比丘行，具足等书等书。等书增是义。二象作：工师能画；彼巧匠作凿刻石木、削治作像。书作经作画作，彼像二行作：巧师所作能耐风雨；彼虽好不能耐。如是二人：道人、白衣。彼道人，念弃亲属、所作弃，如巧师也。彼白衣，妻子奴婢，如画师所作。彼白衣展转爱乐，彼爱别离忧喜恐斗诤为首，非法而破坏，作经像无坚、有非道人。世尊说：如孔雀、好青项鸟，飞行不如野雁步。如是白衣不似比丘。牟尼坐空野禅，是书也。五纳阿练若作比丘行，是三头陀功德十二根有，是余九眷属，各当别说。世尊酸陀梨所将难陀为说三功德：何时卿难陀！得见汝无事而粗服衣纳五；彼信施之而无所染；远淫欲行能离其险。是故知根有是三功德及余四利。起衣、乞食、床卧有利。彼衣利，持五纳为说。乞食利，教乞利、床卧利，为说阿练行。是功德具坏有利等书。或二行入：贡高入、自叹入。彼衣、乞食、床卧利也。入贡高是三功德息，一助止去贡高是得乐，为说头陀功德。
问：云何五纳？
答：五纳，三衣、取、得。五纳，彼常住，是故五纳。五纳分是五纳。彼五纳三枝具足满。有三衣为面首，是修妒路义。
问：若五纳三事、九头陀功德，有如是等相违。彼丘冢道路弊坏衣被，得着被三衣：僧伽梨、郁怛罗僧、安陀罗婆。彼或有我持三衣，最好利坏。即由利便乱。若不多最好，求二利：最利多利。如或有人求最好女人二、不求好千。如是多利。持三衣止最好利生。是世尊：我持三衣，一一割截持。六衣：劫贝、四、系布、傍渠、阿鞞駏、蒖麻。是辈六，遇得便着，割碎持。是故义不最好，作不得恶，是名无好。彼如是三衣持，名不求好。若众许、若白衣许床卧坐，见余好而坐彼。如遇得作说。如坐好因缘，得是当坐。若上座命，是随遇。如是具足满五纳。
问：是阿练茹何法？
答：阿练者，坐树下、露坐、常坐常住。我常当坐树下、我常当露坐、我常当坐，是阿练茹具足，满阿练茹行，是故阿练茹。阿练茹分，是故阿练茹。是四床卧利，助彼喜信作讲堂，柔软褥作乐想知，为分别说。世尊：我是不相像，弃家他舍着；弃讲堂上，取阿练若行。如是阿练若行。作屈坻、作平屋，意欲作是二。是世尊：我是非阿练茹，行平屋事。如舍马如乘驴。是故当坐树下。弃恶树而乐好树，乐利果好花树乐，彼世尊教露坐，用是为男女所欲、婆罗门所乐。为露坐已，利不生彼，如是露坐苦行。作大床卧，至日出弃，思惟念眠。是故我世尊：我是非清净，如截耳欲着交露珰，是故当坐。彼坐草蓐，结跏趺坐，世间所有遍思惟自行。行如是，为具足满阿练茹行。
问：何法乞食名？
答：乞食，一坐后无食。在丘冢间二行学道僧住处得，及乞食。彼住处得食，名谓信家日日来具足食施。或恐来为劳，外为立僧园堂，作已即中办具与食。乞食谓家家少多得乞食。是乞食若违二，非法行。彼一处食欲得食，檀越施我当食，作如是意于食乐着。世尊示行乞食。彼乞食来数数食，至于时，如是不得思惟。彼世尊制一食：
若如有人计常，思念有慕；得浆饭食知节，能自抑寤。是得彼一坐食，复索好饮。佛听饮。大得种种饮，不能思惟。是世尊：我用是为？弃斯饮。渴，水亦得止。是后食止。彼如是一坐食，弃后澡浴涂身严饰其身。彼世尊：我亦是食想贡高。食长身极供养之要，当坏尽捐丘冢间。是故教丘冢间见丘冢间食所化，复彼丘冢间虫半消，膀胀欲坏烂脂血流漫骨髓，千身骨交乱。见已贡高止。如是比丘行具足满。有是为等书。
问：何法是根断？
答：根断，不可强止、自制、不染有，根断。是根断：不可强止、自制、不染有。
问：是谁不可强止？
答：根起不可止。根不可止，如断马水谷，若不护根不可断。多与水草腹满，马不能行。若不随时，根不可强止，如瞎者亦当离淫，是故不可强止。知行界所不受，等思惟可护。或先师说根界去想，受弃不能至界，谓受自弃不染近，谓相似女人像，最好如见母见根。是三根断。
问：是近禅何法？
答：近禅，忍无想等近思惟，是故近禅。前说解脱。
问：如前说四禅，何故说是？
答：彼世间、出世间解脱，得是行必定解脱。是辈中间圣谛可得。如人度空野地，见园宅果树花实，彼意必定为不复饥饿、为近城郭。如思因缘为旷野地，淫怒痴为劳，善知识将导思惟，疾行阴界处，无常无我苦所有观。若欲是有忍。增思惟不动，如梦中见乐、见其形像。苦时相见是想增，世间最好法。世尊想如是，是禅。行其中间觉见喜，见圣谛。时婆素跋陀三法解脱度。初说未都。
问：何法是方便名？
答：方便，戒、忧簸笞、智。方便是道义，谓是解脱为首。是方便，三揵度：戒、息、智。
问：何故重说戒？
答我不前说戒有二：世间、出世间也。彼世间说，是出世间说。彼戒行为义。
问：彼何法？
答：戒等口、行、命。等口、等行、等命，是三揵度戒。彼等口：妄言、两舌、粗言、不要言行离及余言，是等口。等行名杀、盗、淫行离，及余事等行。等命名比丘乞食住食，乞食衣床卧病医药自受是；余邪命。优婆塞离五事，彼刀、毒、酒、肉、众生是等命。
问：是息何法？
答：息，精进、念、定。具足灭息，若淫怒痴止，息彼为首。住是息是三：精进、念、定。彼精进名勤力，是义精进。如是说勤力说有。若能行去解脱，是故精进。
问：是何法？
答：精进，信、行、不舍。信、行、不舍，是三精进，说彼施一切善行。是故信何义？一切善法最始，行一切善法最信，信二人行，是偈彼亦三。
问：何法？
答：信，敬、喜行、得解。是信：敬、喜行、得解。彼敬名弃浊。浊，人过，恚嫉无羞耻过。如鸟、水牛猪交乱泉水，是浊说，是恶去得清。是恶意乱浊说，彼恶弃清。是敬、喜行、乐解脱，如病病身好食不欲，病差必欲得食。是恚依不乐闻法，得善知识便乐行，然后彼如是念最好法，复为说是喜行也。得解名能持，如人蛇所啮，他功德分别医咒时，至意听如是如是咒语，彼能得差。得解等乐吉利如是。贪淫为首，蛇啮人，佛世尊愍彼无行，或彼弟子愍为说法。彼谓法得解不异，彼能淫可息作，不他是得解，是信。
问：行名何等？
答：行，勤起、常、念。勤起、常、念是三行。彼起谓作善。如钻下木燥末牛粪而起火，勤数数作。求索复求索是常。念，无乱念，一因缘相应。如火然发及冠，手但欲救之。是三勤行。
问：行是不舍何法？
答：不舍，不离、不厌、不转。不离、不厌、不转，是三不舍。彼不离名不数数劳，缓精进作。不厌名久行，中无有果，意不厌。不转名中无有果有必当使有，不欲彼谓强行精进，如是弃。如是三能得果，如道所趣处。
问：已说精进行。是念何法？
答：念身、痛、意、法，内、外、二不忘。内、外、二内外谓不忘，是三念。彼内念己身依内及余外、二内外。或内受阴、界、处。外他受、受不受二。或三结：内主、外主、二主。彼内主淫、外主恚，恚他不自恚。彼有是觉：淫亦他作。是不可义。内染发他，淫内着。如世尊说，女内女根等见。是修妒路。痴二相应，彼三结助三是念。彼身三如上说。如是痛、意、法，如是十二行念。
问：是三昧何法？
答：定，空、无想、无愿。空、无想、无愿是三三昧。彼空所有空。
问：多有空，色空、舍空是。如是何空说？
答：空，我作、所有作二不可见。我作、所有作二不可见是空。
问：何法我作所有作不可见。谓世尊说：我本时名坻罗末婆罗门，见比丘我手是虚空。是何法？
答：是非。我作、所有作是俗数，谓我阴觉是我作。不是世尊所入，谓界善是所有作，彼世尊无，谓法印空。空世间观行常，彼及是吾我二知得，是故无见是空。
问：是无愿，愿何法？
答：无愿，相应过去当来无作。无愿，无立是义。是意三无住：相应、过去、当来。是一切有为，如说处修妒路说。过去修妒路，彼有是觉己身泥洹不？是三受是不？何义一耶余耶？涅槃弃身无有因缘，彼觉相应一切思惟灭，是涅槃无尽觉相应。己身余不余不说，是故是彼不说是无愿。
问：是无想何法？
答：无想，行、作、俱无想。行、作、俱，谓弃是无想。略说一切有为弃。一切行作，谓作是行、谓行是作。如入无明福无福阿尼署行作因，彼有近识持来是行，无明行作一切有为，是弃无想说。如法印，色想不可得，是说一切彼行作俱想去。一切是三义说。想知是定。
问：是智何法？
答：智，见、分别、无学地相应。知是智，觉是义，彼三地住：见地、分别地、无学地。彼现是见。
问：何现？
答：前未见圣地根力觉宝。分别，行。是说如浣濯极净衣，本香犹故香。香是后香，花香极香。如是见地净意禅，无量正受增因缘弃，最好香作，是分别。无学谓淫怒痴止、不有因缘，是无学地。
问：何见地智？
答：见地，法、观、未知智。法智、观智、未知智，如是三见地。彼法智观智是义，如医知痈生熟以刀破，是后以指撩摩脉所趣向，令不伤脉然后割广。如是行者，淫行为苦无常，等无常行入见，苦止结弃。彼二智断耶、未断乎？如是行发思惟。如欲界无常，如是色界、无色界。彼已思惟智，色、无色行结弃。如是见苦淫行，利苦界法智。如是观智，如是色无色行未知智，如是习三，淫行利灭。息是法智，息是观智，如是色无色行未知智，如是灭三是道。淫行苦息法智是亦观智，如是色无色行未知智是道。是道是十二智，见地广知。
问：是分别地几智？
答：分别地，相、行、种等知。相智、行智、种智，是三智分别地，如上说。
问：何法相？
答：相，生、住、坏。相名生、住、坏。彼生谓相应住，次第应坏谓破。
问：无说益众生涅槃数，为是相众生涅槃？若彼，为大过，无常数。若不是彼，是修妒路过。
当如是说，有为相生、住、坏功德增。是何相功德？当为说我相。我相异不异？是不说，若异有常、若不异无常，俱过。不说涅槃无相，是故说益。乐知有为相如是，谓所说功德增。何相功德？当为说智是增行，谓是三智已功德是相，是说相。
问：是行？
答：行，无常、苦、无我见。行，遍知是义，是相是行。知是义，无常阴谓无常，是故苦谓苦，是故会当相应。无我是行，彼无常不久住，如水泡，苦逼如刺在体。无我不自由，如假借严身是行。
问：是何种？
答：种，气味、灾、得离。种名是气味、灾、是得离。
问：是谁？
答：是有为。彼气味名染着，灾名恶，得离名俱息。若天人乐气味，地狱、畜生、饿鬼趣苦灾。福恶等过是得离。如是见彼等功德恶见得解是种，是分别地智。
问：是何无学地智？
答：无学地，毗署、神通、辩。明达、神通、辩，是无学地智。
问：何法明达？
答：明达，前世时、生处、漏尽智。前世念智、生处智、漏尽智，明达有为首，是故明达知是义。彼前世念智所行念，生处智名行果所为智，漏尽智后当说。若三结：前世、当来世、现在世处。彼前世处十八见，作前世所作当来世处四十四见，作现在世处见身。彼知是现在行、过去、当来。觉前世，念生得前世，不忘生处。觉后世，不忘。无漏智，尽、无所生智、愿智。我结已尽，是观尽智不复生，是无所生智。如医蛇所啮，疗治破坏毒，是一智；不复病前毒气，是二。智如是尽知。无所生智、愿智名谓前世念智。声闻己身所更念，不他也。以是智，前愿他，亦知是愿智。
问：何法神通？
答：神通，飞、彻听、知他意。能飞是飞，自在是义。彼六神通彼三：飞、天耳、知他意智。飞后当说。彼彻听名前行定，一因缘去大地，意增闻所知，以是天人趣，闻声随其力，如或远见或近见，随眼力，如是如定得。如是他意智所见众生、所闻声，是辈知其意，是思惟知他智。飞行，虚空、化、圣自在。虚空行自在、化自在、圣自在，是三飞行。彼飞虚空自在，名能入水、能入地、能不现、墙屋山无碍、手扪摸日月，如是飞行虚空自在。化名如鸟马车人山树城园河水能现。圣自在名能住命，化水为酥、眉间放光明。如是及余转增，是飞、是圣说。飞行、彻听、知他意，神通。前世生灭智，谓凡人是五神通。
问：是何法辩？
答：辩，法、义、应、分别方便。觉法方便、觉义方便、应方便、分别方便，是四辩。彼觉法名句合，觉方便义。随彼所有，如火名彼热，为热为义，彼不忘也。应名如是是合，邑是义。等知分别。方便名随应，报无违错不耶。避是辩，是无学地智广知。
问：是思惟戒定，学无学者何故彼不三示？
答：不戒戒增益学，杀生弃增、众生护有，非阿罗汉，谓是不娆学。如是意住，是故不大增说。知是亦三，如是婆苏跋陀三法。
次二解脱度说尽。
问：前已说等具方便果是。彼已说等具方便，是何果名？
答：果，佛、辟支佛、声闻。佛、辟支佛、声闻是三果。
问：是谁果？
答：戒息智中闻是说。
问：具是说具是道，是何果或道？
答：有余是果欲，是外无余是义。世尊已说无余般涅槃是义，是故无恶。彼佛名一切结解脱，有十力力事四无所畏，自由一切佛法得，彼佛无差降戒定慧。辟支佛名自依，是时无异义，彼不从他说是辟支佛，声闻从他说。或二解脱等具，怜愍增、等厌增，彼怜愍增等具，谓时是三耶三菩。得等厌二己身生，因他彼己身生辟支佛，因他为声闻。若谓萨芸、若一切功德具足、一切恶离是等正觉。辟支佛一切恶弃、功德少，声闻因他弃恶。
问：云何如佛无中间及余？如是声闻。
答：声闻弃结、不弃结阿罗汉，是声闻。声闻有中间根，因缘信根为首，软、中、上增可得。是依声闻种种一切地。
问：是何法弃结名？
答：弃结，信解脱、见得、身证。信为首，度彼岸是信解脱。思惟为首，见得三身证彼无量行，当示信解脱：上道、行、无行般涅槃上道、行般涅槃、无行般涅槃，是三信解脱。彼道名利，彼得至上上道，若迹是道。彼行般涅槃，名行因缘道息去。无行般涅槃，名无疾涅槃因缘道。般涅槃是信解脱说。
问：是见得何法？
答：见得，中间、生般涅槃、已上道。见得是三：中间般涅槃、生般涅槃、上道。彼中间般涅槃，名此终他生得道中间般涅槃。如小火迸未堕，中间般涅槃。生般涅槃，名如迸火堕地灭度，如是生于中间时般涅槃。上道名如上说。是无色界，知是见得。
问：是何身证名？
答：身证，行、及行、生般涅槃。是已说。
问：何故复说？
答：不复，说界因缘。欲界解脱、色界解脱、是二一切中间般涅槃弃，不无色界中间有。复前不解脱，报身证是解脱。报是解脱后当说。是弃结说。
问：无弃结何法？
答：无弃结，八、须陀洹、薄地。八、须陀洹、薄地，是三无弃结。
问：何法八名？谓至数说，初得不八，前生后，次第阿罗汉。是何阿罗汉？
答：如生见知。如人八儿，彼不初是八相应，最后者相应。彼世尊作功德，是见阿罗汉，大、无余、结尽。如是小前前，最小已住，初是八说。若想随书定八也。
问：何八名？
答：八，信、思惟、彼增等。是凡人神名。族姓子是等，具有信、思惟。彼或信增有智慧相应、或智慧增信相应、或俱等法智发。一牢信软根、思惟牢信中根、俱牢利根，是三八。谛见作，信增，七死生有，慧增中间住，有俱依家家。有如是见地、分别地、乘乘薄地住信增，斯陀含有智慧增，中间住俱依一死生。有止住行因缘信增信解脱，有慧增见得，有俱依色行止身证。有无余因缘止信增软根、有慧增中根、有俱依利根。有是等向上，如初日出。
问：已说是广八分别生功德网。是亦不知何，是当说。
答：须陀洹，七死生、家家、中间住。须陀洹名二初果住，求二迹道说是乘。是故须陀洹，见身疑惑，愿失止趣尽去。软根七行天上人界乐，得要当般涅槃。家家住利根，初果住，分别止因缘牢作行，是家家住般涅槃。中间住，彼中间，不必家家住般涅槃，彼要七住天人中间二般涅槃。
问：已说须陀洹。是何法薄地住？
答：薄地斯陀含，一死、一生、中间住。淫行因缘薄作，住是薄地。彼斯陀含，一死、一生、二中间住。彼一说此终生天上，一还般涅槃。上分因缘薄。上分因缘名五：色欲、无色欲、憍慢、奥达吒、无明。一生一还有来，般涅槃增多。上彼俱中间住，是不弃结。
问：是阿罗汉何法？
答：阿罗汉利、软、中根。阿罗汉，供养是义。彼供养相似，是阿罗汉。
问：何处供养？
答：一切众生。是三：利根、软根、中根。
问：是利根何法？
答：利根，住劫、能坏有、无疑法。住劫、能坏有、无疑法，是利根。知已尽分别，结尽过去住，是故住劫。尽一切结上增义，求能得过，是故能坏有。彼有增益义，明达神通辩，无疑法得增，一切难无疑辩。是利根因缘。
问：是软根何法？
答：软根，减法、念、护有。减法、念有、护有，是软根。增上去，是故意减，是减法。减法，不众生减，分别地减、分别行行是说。如所说章不诵失，彼不行分别地失。彼减，痛、事、诵、长行、观是五事减，是亦分别地减。彼思惟有得阿罗汉，劣行用住为已作念念，是世间多行种种意，如念人世俗。如世尊说，衣授是念坏命，是不护有得。阿罗汉不欲减，当不念是常大护，如贫人得财守。是软根因缘。
问：软根何等？
答：软根，慧解脱、尽、不尽解脱报。慧解脱已说，俱分解脱二，尽解脱报、不尽解脱报。俱分解脱名念解脱、慧解脱。是二增去义彼义。
问：是何彼解脱名？
答：解脱，淫、色、助灭。欲界、色界、俱助上意住，三界灭，是三行解脱。解脱结，是故解脱。
问：是何淫助名？
答：淫助中间，色无色想、净不净。增已，己身中间，己身亦增。是义是二：色想、不坏色想，彼中间色不分别。谓丘冢地色腐烂，肉脱眼溃、肠出不净，小便处百虫交乱，乌扇发交乱啄鼻断，分离手脚头髑髅。如是见已，淫结弃发是身谓义，及余怨斗诤诈言谄贡高憍慢为首。有彼，如是念作，谓恶解脱意定。是中间色想不净解脱二，自己身内色分别，由定无色住。如是他身念，是中间离淫想，不净解脱。三净，青赤黄白花衣为首，因缘发意念住无动，是净解脱。
问：是色助？
答：色助，无色以说。色弃结，发四意住，是有漏。是色助，福说俱去。
问：是何灭名？
答：识为首，等相应灭，无漏，正受阿罗汉。
二弃结婆素跋陀三法度三末都初功德中间说。
问：已说广功德，功德中间三法度。是何恶名？
答：恶，苦行、爱、无明。苦行、爱、无明，是略说恶当知。杂恶善行是杂，恶是人愚，谓杂恶念如猪不净乐。世间彼前苦行，身口意苦行是恶数。谓初是三：身苦行、口苦行、意苦行。苦行，恶众生行是苦行，恶念行苦行。
问：是何身苦行名？
答：身苦行，杀，盗，淫谓是身苦行。是三：杀、盗、淫，愚行知。
问：我当知身苦行三。是何法杀名？
答：杀念、教、行。念、教、行，是三杀说。如是余如身苦行。杀分别三：念、教、行。彼不与取、淫愚行因缘，知余口行。
问：有是，是亦不知。是何法念名？
答：念、欲作、他作喜。念名意觉。是三：欲作、教作、他作喜。如杀虫，欲杀、教奴杀、他杀称善，欢喜是念。
问：是教何法？
答：教处、使作、听。教处、使作、听，是三教。彼处，处名。
问曰：是羊以是为首，妄语富人欲食是教杀处。使作名如王处，如杀是辈罔杀。听之名，如或处贵来。问：我有怨家娆我，我当报怨。答：听。是三处作。
问：是行何法？
答：杀行，他众生众生想、舍、断命。杀行，作是义杀，受知处分，别听口意，苦行知。彼他众生想、舍他、命断是三杀作。具足有何义？医虽善意病肿割之，当割时死，非是医杀生。彼不舍，如是一少。是句无有杀生，三无。如是杀处有。
问：是不与取何法？
答：不与取名他想、彼觉、偷。他有财、他觉、彼取去。如是三行相应。不与取有何义？他财、有、取去。非盗觉、自己、作如彼是象，相似觉取，非盗。复他取，无盗觉，无过。如亲田，根花果为首，或取。
问：何法淫愚行？
答：淫愚行，他、法、受行更淫淫愚行略三：他、他取去法、受行更淫。
问：淫是修妒路根，是何淫愚行作是说？
答：二人，道人、白衣。彼道人至意，说无淫恶行，淫愚行无作。若淫白衣恶行、须陀洹恶行，已随趣谓不尔，是故淫愚行谓不净。是故二无恶修妒路说。
问：何法他他受？
答：他他受，夫、亲里、王。夫受、亲里受、王受，是一切他他受。彼谓女人以淫为主，是主是二：至竟、时中间。彼至竟名如方土家法作主。时中间名是放法。妇人初财请，彼未及期，若他堕彼淫愚行。如是知。亲里名父母姊为首，谓小女若无夫慈养之。王受名谓无夫、无亲里，悉属王为受。有是王受，是他他受。
问：是法受何法？
答：法受，学、斋、家法。学法彼受，是故学受。斋法彼，是故斋法受。家法彼受，是故家法受。彼听或前听，斋后不听，非法是法受。我今受斋，已听然后若作乱。彼受斋法住，为非法、家法。种种因缘三事，一切不得往。母姊女儿妇为首，如是随性如是法受。
问：是更淫何法？
答：更淫，舍妇人所生处，更以余淫男儿、山持。更淫名谓舍妇人所生处，作余淫力强淫男儿，行山持行，是更淫。
问：是说不尽。何义更有因缘，余有淫行结？何法是中间去？若中间去说，若不是为不尽。
答：说已尽何义。舍妇人所生处向畜生，所说淫行余者尽，是故为尽。
问：从何起是非义行？
答：一切贪淫、瞋恚、愚痴。贪、恚、痴等有知。
问：是何一切云何是杀盗淫行？
答：不是说。若是说，不是修妒路行作有，是一切受根修妒路说。身口苦行知，意苦行别当说。
问何法是三事相违现？何义不乐痛一时等有？恚苦痛、欲淫乐痛。说行淫是结，是何法恚？
答：我不说贪淫瞋恚愚痴，是前愿说。是中间所作，财着瞋恚起杀。如是盗恚，发前如是。彼妹淫，我当报怨，后着如是行淫。前愿是恚，说是等起，是故无过。如是余。
问：已说身苦行处，一切贪淫、瞋恚、愚痴说。如是口行处何法？
答：口苦行，不如、无如不要之言。口苦行四，是三系当现四彼不如、无如、不要言。
问：是何不如名？
答：不如己身、他、义义想，所有取。谓彼不如口苦行，是己义、他义、义义。己身所有取，所有取名觉。自下如余意异说。知是三义说，己身义、己命义、他义、亲义、义义、种种所作义。是三世尊己说，是聚去、眷属去，己因缘、他因缘，食、所有财等，知无妄言。
问：已说不如口苦行。是何法无如口苦行？
答：无爱、因缘、俱念相应。无如名无爱念相应、因缘念相应、俱念相应。相应名是义。彼无爱念相应粗言，谓无爱念说恚是粗言。若尔者，无有粗言者，己身念起口苦行余，世尊亦当粗言。彼调达念欲度，说彼恚，是故无爱。念相应粗言如瞎缘，说瞋真诚彼恚，是故无爱念。口苦行因缘念相应名谛说，因缘、念相应。两舌相应，若念相应增生相助，非两舌。若尔者，世尊亦当两舌。世尊学道为首，欲益已自行说离本，是故念恶。是故当知俱相应名因缘二作妄言不妄言粗言，亦如是。是故粗言、两舌。
问：是不要之语何法？
答：不要语，非时、非谛、非义言。非时言、非谛言、非义言，是三略阿跋度路柘那。是因缘无量。彼非时言名，如相应时离语因缘，如时尽具当手授作，吉祥所用，随所欲中。或有言：君！善哉。无常因缘坏法有，后必当衰离。是淫如是。彼谛语佛、辟支佛、声闻所说，非时言。不要言去不谛言，名谓如谛想无谛说，如尼揵所说：萨芸若是我师。是故彼想是不要语。何义？不萨芸若是彼师增。彼如是想。若说相应义，佛是萨芸若，亦彼妄言。何义？彼念不是萨芸若。无义言名如戏笑歌，忧愁为首相应言。是口苦行。
问：是意苦行何法？
答：意苦行，贪、恚、邪见。念恶行，是故意苦行，是亦三：贪、恚、邪见。彼贪名他所有欲得。
问：若他所有欲得，贪重说为过。念内入前已说念、欲、作、他作欢喜。
答：是不重说过。由欲得念，欲得欲作是，此不欲作。他所有取，是亦由贪，是他财是我有。如是着意他所有，欲得着是贪。他所有为首，念相应是贪恚，名娆他入念恚。
问：是何法邪见名？
答：邪见，行、果相违，无有见。行相违、果相违、无有见，是略三邪见，分别无量因缘。谓他异取，是邪见略。
问：是何法行相违名？
答：行相违，净不净觉、不净净觉、俱一觉。行相违，净不净觉、不净净觉、俱一觉。彼净不净觉，着身口意行不爱去见。不净净觉，不爱爱去。俱一觉，爱不爱行净不净去。
问：是果？
答：以是果说。以是说苦果，说如苦天上、苦涅槃。如是净不净觉，趣乐世间乐。不净净觉乐，或苦趣如是俱。
问：云何无见名？
答：无见，行、果、众生无有见。行无有见。果无有见。众生无有见，是三无有见。彼行无有见名，如无有与、无有爱、无有善不善行，作是行无有见。果无有见名，如无有极作不极作行果报，无有地狱、畜生、饿鬼界、天上去。众生无有见名，如无有母无有父、无有众生化生、无有世间沙门婆罗门。如是是邪见无量行。是三意苦行，无量因缘，一切无善作因缘颠倒善，是本戒去，如是解脱度说知。
婆素跋度三法度二，中间初度说尽。
已说恶行。云何爱名？
答：爱，欲、恚、嫉妒。欲。恚。嫉妒者，是三谓之爱渴爱。彼是三象，彼三象无数行。
问：云何？
答：欲，淫、有、着梵行。淫着、有着、梵行。著者是三欲。彼淫名五界，色、声、香、味、细滑，是三象依众生各各染着，不多着杂物。彼淫着男、女、不成男。淫想，着女也、男男也、女不成男也。男男也不成男。问：师虽说色男中着，复言今女、男、不成男。何以作是语？以何不恶？答：女、男、不成男。相因色，男为本，各各着，有差降，不名染着杂物。世尊亦说：我普不见一色中染着。如男女色，女如男色。是以五男无苦。三有小中大，小者男欲、中者女欲、大者不成男。欲有中，淫有、色有、无色有中，谓着此是有着。
问：如淫着别说女、男、不成男。何故复说有着？
答：由结说淫着，有着依众生。一切淫行法，谓淫有。彼著者谓淫有着。色行法色有，彼著者是色有着。无色行法无色有，彼著者是无色有着。是故别说无苦。
问：云何梵行著名？
答：梵行著者，得、无得、失位希望欲得忧。梵行著名，得希望、不得欲得、失位便忧忧。以是句义，过去淫有着，可知得淫。复希望不得欲得，如是有着如是淫有，梵行着也。各各三分便有九。若得女着希望，不得欲得，得失位忧。如是男、不成男可知。如是淫著有九。如是有着、梵行着如是。
问：说今有是不闻、梵行着是结。
答：我已说阿那含果，世尊亦说三求：淫求、有求、梵行求。求、爱、欲着此一义。复说淫梵行中所弃爱、常、念。
问：假令尔者，不足行梵行无著，作如是一切自合梵行。
答：彼当渐行行、自任行行，梵行无著。梵行福恶等度，求钵赖堤彼陀：一苦乐、二檀度、三神通不求果；求果者着我。以此精进梵行，当作天中天。如是行可著者，此即希望。云何得梵行使得乐处？是得欲希望后世乐梵行，今以爱为乐，为爱所飘作非梵行：咄！我堕落。戒自悔忧，是故梵行着。
问：云何恚名？
答：恚者，己、亲、怨相恚。己想、亲想、怨想及恚是二恚。
问：云何恚，爱句处？
答：欲想为恚，从想为爱也。彼己想四门行，怨想各有四。
问：云何？
答：己亲未得乐望得，已得乐惧失，得苦欲使失，未得不欲得。如是己亲各有四。怨有相违。何故怨？未得苦欲令得，得苦不欲失，未得乐不欲令得，得欲令坏。此怨欲坏是恚，是故爱句处。
问：假使尔己想欲广闻。
答：己想者，三时惧失。三时名者，过去、未来、现在时名。如我过去所失，是故起恚，意当有有。如是己想三时惧失恚。
问：亲云何？
答：如亲己。如是己想三时惧失，是故恚生，亲想如是。
问：云何？
答：为我所爱者彼有所失，是以起恚当有有，是故起恚，如是亲。
问：云何怨？
答：怨相违。相违与彼异。若我怨，乐生是故起恚，当有有。如是怨者欲令坏，三时欲灭尽是九恚。
问：若此恚、若苦行，有何差降？
答：恚者依因缘有，亦依十恶无智可知。
问：为是一切众生九恚行，为等不？
答：此辈住水地如画石。此恚行住由众生，如画水、画地、画石，种种依众生则有得。说濡中增上，如水中画即灭。地画延时，若风雨足践尔乃灭。画石，石住石灭。是故众生各怀恚不同。或起恚自悔：咄！我辈丈夫。我辈性行，于坏法种种苦自更，自起坏法、自起坏意。是以此恚自息，如画水。地亦尔，恚已起，不能自除，或师知识亲觉寤，是恚得息去，如画地。次三者，极恶不思念，行意炽盛瞋恚充体，彼佛、辟支佛所不能寤，唯瞋恚与身灭，如画石。此恚义。
问：彼云何嫉妒？
答：嫉妒者，下、等、增上起妒。贡高嫉妒相惑，复相量此彼，是谓嫉妒。是为三：下愚也、等愚也、增上愚也。色富族术为首，我胜他，是下愚。胜己者谓与己等，余者不如，是等愚。我出彼上，是增上愚。
问：已说是下、等、增上相矣。云何是一切愚得当多种愚？不恚已说。
答：下妄语、轻毁、慢怠。若下嫉妒有三：如是妄语嫉妒、轻毁嫉妒、慢怠。彼妄语嫉妒名极意作恶自庆。复轻毁嫉妒名受他嗟叹：汝善哉有功德具。如是彼人内怀欢喜，外诈言：我无是德。慢怠名昼夜眠寤，不能由人身得度生此意。是谓慢怠。此三者是下嫉妒也。
问：云何为等？
答：等者，己嫉妒、憍、不敬。等我嫉妒有三：我嫉妒、憍、不敬。彼我嫉妒名得受阴，彼受好恶。憍名供养杂种。不敬礼师。
问：云何增上？
答：增上者，甚嫉妒、嫉妒中嫉妒、无限嫉妒。增上嫉妒名甚嫉妒。甚嫉妒名下等中我最胜，此谓甚嫉妒。嫉妒中嫉妒，名极妙中计我为胜，此嫉妒中嫉妒。无限嫉妒，名未得解脱言得，此无限嫉妒。是嫉妒九义。一切渴者有，有中作有，是故爱句处嫉妒可知。
婆素跋陀三法次二三度尽。
问：已说爱。云何无明名？
答：无明，无智、邪智、疑智。无智、邪智、疑智，是三无明智。由口显，文字亦尔。被恶口是无。如恶子非子、如恶朋非朋。彼无智名有为、无为、不说无觉。有为、无为、不说无觉是无智。
问：有为有二：内受、外受。云何是受？
答：有为，内受、外受、此二事。有为中无智，彼当知内受、外受。此二事痴也，彼内受阴界处各二行，己受、彼受也。外受者，草木垣壁为首。彼谓己受及他受外受。此二外受，知此中一一遍痴，杂内受外受是无智。世尊亦说，六更处无智无见。是修妒路内受，名受为义，行结因缘愚情是我所，是内受名。
问：云何无为？无为一涅槃，此是无义，云何处三？
答：无为，有余、无余、此二。假令涅槃一无为，彼由行说二也，有余、无余。此间有余名行结得受是身，是有余，是有余名。彼尽一切结灭，作证尽，身有余，如是有余。无余名谓此受阴弃，更不受身，如灯灭，是无余名。此谓一一或二，愚此无为无智。
问：云何不说？
答：不说，不说受、方便、灭教授中。彼受教授、方便教授、灭教授。谓愚此不说无智。彼受教授名命，阴界处现在受内命，受是教授，谓现在受内命法受，由行结是受教授。不过去、不未来法，命受教授，命非一。不若干得合命及身。若是一，无常苦；若异，常为苦。若常者，不行梵行；不常者；不须梵行。果受施无义，无常者无义，遍断方便中二无苦吉法。方便教授名过去未来现在行方便教授，方便教授。此方便教授名，是三时相应。如我过去时，我是衢黠王，未来当有名无胜，现在时工师达为首。诸行路贰暑是未受受已，俗数故教授，以此断常。若是衢黠灭，云何我是？彼若不灭，云何言是我？以世俗义说此方便教授。
问：云何灭教授？
答：受、尽不受、息灭教授。受如上说。彼尽不受，不侵他己，息无余，度此彼岸，是灭教授。此断常转还如是。一若干止如用本受般涅槃教授，是亦不说。若此异者，不般涅槃；若不异者，不般涅槃。如是见生苦已、不说已，应般涅槃，如灯灭内。受一，若干苦不着，受方便教授，过去阴界处，本说如我名衢黠王。如是未来灭教授，谓灭受为首，说世尊般涅槃。若方便教授，命不断灭。教受命常断，受教授命有无断。已说无智。
问：云何邪智？
答：邪智，己身、内受、摸见。见己身受、内见、摸受见，是为三邪智。邪，相违、非贤、谄是一义。彼己身见，吾我自在相应入。五入我入自在相应入，是己身见。彼五入名，幻化城野马向镜中像相似处，计有五入名我名者，假借严具树果似亲阴，计有我自在相应，名坏法。芭蕉树画水上不熟器似白骨时，我富贵如空邑，使作主是己身见。此是我身、我是己身，见前着入。
问：是内受云何？
答：内受断常俱思惟。断思惟、常思惟、二思惟，此说内受。内受名无方便受。是义无方便外见。彼断名世间无常，不是常不是无常，外有不外有不无外，是命外无非有无有彼命，彼身以为首。二思惟，名常外有无，外有外无，不有以为首，是内受见。
问云何摸受？
答：摸受，戒、见、依彼。摸受见三事生戒见二依。彼初品已说戒，以是戒净。此戒受是二戒摸受。见摸受，此是谛、余者痴，是着入谛。身结亦说二依，谓戒、见依。彼略五阴身，彼知有，或戒、或见阴行净。此是戒摸受，知阴妙、余不妙，是依见是见摸受。
问：云何疑智？
答：疑智，珍宝、谛、正受疑珍宝疑、谛疑、正受疑。疑名不能持，迷惑、犹豫是一义。
问：云何珍宝？
答：珍宝者，佛、法、众。佛、法、众是珍宝。如前已说，佛萨芸若，一切功德具足，弃一切恶解脱。
问：何因故珍宝？
答：以上三功德是佛珍宝。如是为大慈不妄说法，无因缘为作善知识，佛出难，有不可思议无比法功德，如是功德具足成佛珍宝。说法名方便、方便果，此闻涅槃教授，是世尊一切法为最上。现诸法有为无为，彼灭最第一。修妒路彼是珍宝，为无所作，一切苦灭，至竟清凉行，难坏难行无尽，如是功德具足成法珍宝。僧者已说，乃至声闻一切是亦珍宝。施得广果报，用世尊语无上福田，得世尊难无能坏不相违戾，如是功德具足成僧珍宝。此疑是疑智。
问：云何谛？
答：谛者，俗数、相、第一义。俗数谛、相谛、第一义谛。所谓疑是疑智。正受四：解脱二观处，二直无漏前五想，第二第八解脱，谓彼知界正受，此非持功德。是疑智是苦苦也。如是习尽道，如是四谛颠倒，欲界、色界、无色界是有十二行。如疑智，受义亦尔。无智、邪智义、邪见，此别苦行说。彼见摸受，己身身内受见苦也。三界戒摸苦道积聚说。
婆三跋陀二法，次二内受三度尽。
问：已说功德亦说恶，云何依名？
答：依，阴、界、处。阴、界、处者，是名依。此相依，是故依依立是义。阴者、界者、处者，此众生依，作相应功德及恶，故是依功德、恶可知。
问：云何阴名？
答：阴者，色、行、智。色、行、智是阴可知。阴、积聚、束是一义。此青黄赤白一、长短小大圆四方，以是为首解色义。所生物姓受色阴，知彼色有是受。是色二义。可见、不可见。可见属眼，不可见异。彼声香味细滑风，如是以为首。
问：已说诸大，彼受诸大，未知云何知色受？
答：诸大，地、水、火、风。此地为四首。诸大相，此是色一一等，坚地也、湿水也、暖火也、动摇风也。此诸大受彼色烟云尘雾影光镜像，五根净以为首。
问：已说色阴，云何行？
答：行者，身、口、意依。身是依，是故依身，口是依，是故依口；意是依，是故依意。此身、口、意依已依也。此是行，有为所作，是故行。修妒路说，色有为此，复以色成有为行。如谷子成谷子，如是知五阴，彼无数、彼是阴，说如谷聚薪聚。彼福、无福、不纯淑行。
问：云何智名？
答：痛、想、识。痛、想、识，此三道品法，不为他界所取。世尊亦说，谓忍则想知，谓想知则智。此法杂是修妒路。
问：云何痛名？
答：痛者，乐、苦、不苦不乐。痛者，痛之声，以此痛，余命不相应。若此痛痛，此命相应，是故言痛。痛字亦尔。彼痛有三：苦、乐、不苦不乐。是故各各生：苦因乐生，乐因苦生，俱因不苦不乐。世尊亦说乐痛者，苦分、苦乐、不苦不乐。苦乐分，各对是义。
问：云何乐名？
答：乐，淫、不恶、止生。谓乐说此有三：淫生、不恶生、止生。彼淫生有五界，爱淫界乃至欢喜。不恶生，不彼谤是义。此是善出家者义，戒戒想，意不变悔是想。谓爱此，是不恶生。止生，根为首。五盖得解脱无乱念，禅等为首。念行是想，谓念欢喜，此止生。止生名谓无热根，义中不着，止生亦尔。说此是三乐痛。
问：云何苦？
答：苦者，生、老、死。生。老。死者，此是苦痛。彼生名苦，如生疽，老如熟疽，死如疽内溃流入支节。若生已有一切苦，此是生苦。世尊亦说，生已截手为首，老苦色变力消如压，死苦一切所爱财物离为首，苦痛。
问：云何不苦不乐？
答：不苦不乐者，谓三界。此不苦不乐痛，此有三当知。不苦不乐，苦乐相对界中当说前三界，说前二苦乐痛，不苦不乐三界。是知欲界有三；色界二乐，无苦乐；无色界一，不苦不乐。是故此一切界相应。
问：云何此依？
答：乐依欲为妙，苦依恚为妙，不苦不乐痴为妙。何故此有乐痛？谓无欲、欲已尽，如三禅苦。如世尊头痛、枪脚不起恚。不苦不乐第四禅，及四无色，彼痴稍尽。是故如相应说。
问：此从何所起？
答：彼因缘、行、界生。彼苦、乐、不苦不乐痛，行生、因缘生、界生。如是为九，若卒遇痛。
问：因缘无数，为尽是因缘也？不尽是乎？
答：因缘生，福、无福、无余随数。此苦、乐、不苦不乐痛因缘生。彼因缘有三：福、无福、无余随数相应。福是乐，不福是苦，无余不苦不乐。彼福者苦行，对三禅也。无福苦行、无余，第四禅及无色也。
问：如福说施戒分别也。如师说分别，禅等无色是一向说福乐。
答：此彼受无所伤。如与比丘三衣，持钵与佛图罗刹不与佛图罗刹、比丘三衣也，与钵耳。若复有胜佛图罗刹比丘者，三衣与。如是分别禅等。无色福三禅，受福三禅分别受异他与。是故禅福无所伤。
问：此行生云何？
答：行生者，己身、他行、俱。行痛有三：己身想、他想行、有二。知乐想苦想，如自刀刺己也，若已栴檀用涂。他想，彼系首破乐。俱想，语他为我刺头治涂，以此为首。
问：此界生云何？
答：界生者，时、患、卒遇。
问：界异，说欲、色、无色为是界。
答：此非是界，除众生，此是因缘。略举要有三想：时、患、卒遇是界想。彼时名夏、冬、春。夏时、冬时、春时，此三时知也。痰夏时聚，唾冬时聚，风春时聚。如方说时想，苦乐痛有。
问：云何患？为如苦行爱痴，如所说说耶？
答：此不也。是法身相对耳。此说依大身异，彼患风、澹、唾。此是风、痰、唾患大身，彼想痛有。
问：此云何卒遇？
答：卒遇，除众生因。卒遇名除众生因，苦痛生垣墙树山崖崩为首。所因众生，斯己他俱入内，此痛义智。
问：此云何想名？
答：想有、想无、想有所有相。想增益相似说，此中随修妒路，以想为首，增益相是义，彼想名及依是义。无想无依，如众多瓶，或有言此是麨瓶、此是酥瓶，以此想得分别。此中无麨、无酥，空是无想受。如是声为首，想增益，受声为首。除是受无所有名，此非所有。如是相，欲为首，说所有。彼杂欲者，欲解脱处知相无所有知相。若虚空识处受无想有想，无想处想杂想无所有，无所有智相。
问：此识云何？
答：识者，欲起、成、未成门行。无色俱依因缘，可得识。种种识是识，各二识此是三起。成门、不成门行，依俱、依因缘可得。此三因缘起，世尊演行因识，若复名色因识，若复眼因色起眼识。此是三行所作，是故彼起。阴阳精合在母胎识生，此是生。生因行，在胎中稍长聚转长，渐凝凝为首。未成门谓识是名色因。若复成门未灭，灭正受因，根义识生。此二依、因缘依一义，不异依得识，是故因缘得。
问：何故重说智？前说戒息智依，何故复说智？
答：依智、所布依智，是二此中依智。彼依智，如戒分二说。如是此知，是故无所伤。
婆素跋陀三法，次三初度说竟也。
问：已说阴，云何界名？
答：界者，欲、色、无色、欲界、色界、无色界者，此是三界。持彼此行，是故界也。此一切众生受，至不般涅槃无余。
问：云何此欲界名？
答：欲界者，人天趣。人天趣，取要此欲界。欲此间持，是故欲界。若与欲，是故欲界。
问：云何人？
答：人者，女、男、命根相，四方依。女根相、男根相、命根相。此一切人也。彼一切四方依。彼女有女根义也，男有男根也。
问：命根相为非男非女乎？而别说命根耶？
答：虽说男、女、命根相，余处有异不成男，不应女相、不应男相，唯知有命根相。阴阳精合凝聚转长转坚命相趣，未成男女根，是故异。
问：云何方名？
答：方者，阎浮提、弗婆鞞提、衢陀尼、郁怛鸠罗婆者，彼谓如方相，弗婆鞞提、次衢陀尼、郁怛鸠罗婆、南阎浮提。此辈如寿数乐有限，诸具为首，有异，转上转上妙。
问：天有二行，淫、弃结。此二何者是？
答：天执手、口义、见行淫。行淫此受，弃结不复入。此天有三行淫行：执手行、口义行、见淫行。彼口义淫行，化乐。此染着意、女亦染着，共语言顷如是便欲生。若一染着，不成淫。如此间执，男如不相染，如母姊女相抱耳。他化己所爱男俱乐，是故化染。见行淫，他化自由相应，彼如展转相染念、展转相视，如是淫生。有不染视，如己他化自由相应，是故他化自由相应。
问：已说口见淫行。前不说执手行淫？
答：执手行淫有二：相抱、执手。谓执手行淫天，彼有三：俱行淫、相抱行淫、执手行淫。彼俱行后当说。相抱行淫名焰摩，彼展转相染意，如抱女，寻淫生，独一染着。如此间相抱乐，彼如是得不着意。如尊长夜起乐喜意，是故焰摩。
问：云何执手行淫？
答：兜率陀，彼展转发淫，如女共执手行，如是淫生，独一染着。如相抱不染着，如尊长自有侍从，喜是故，名兜率陀。
问：云后当说俱行。此云何？
答：俱行者，三十二、大王、地。有二着二淫，此一切淫行，依二彼行义。此二想师说如人。彼三十三须弥顶，彼如人行淫。四大王游乾陀罗上，彼亦如人。地者，此间地树河山上居处，爱所欲得。此一切天如所说，有下风而无便利，转上转上两倍乐。此辈天欲界住者。
问：趣云何？
答：趣者，地狱、畜生、饿鬼。地狱、畜生、饿鬼，此是三趣，无善趣故恶趣。彼地狱，寒、热、因缘想。寒地狱、热地狱、因缘想地狱。狱一义，极苦。是故地狱中无可乐，是故地狱。彼多种此当说。彼寒地狱者，能语、不了语、不语。三语相寒地狱：能语、不了语、不语。极多语彼能语者，字可了，是故能语。
问：云何能语？
答：能语頞浮陀、尼赖浮陀、阿波簸。此三寒地狱能语。彼卒起者，数为声如十摩竭胡麻担一担二十聚也，念百岁取一胡麻，此时犹可尽。尔许百岁，彼卒起地狱众生命如此。四掬成一升，四升成一独笼奈，十六独笼奈成一佉隶，二十佉隶成一担。如是命为十倍，成不卒起。以此十倍作已，余者亦尔知。若不卒起中，以寒身体疱着生，是故不卒起。身无空处疱满，是故不卒起。战狱名寒内松落，作尔战唤阿波波。
问：云何不了语？
答：不了语者，阿吒鸺、吒鸺、优钵。此三不了语，大逼迫时不耐苦，称阿吒鸺、吒鸺，作如是不了，皮落如优钵，甚寒因缘合会，使皮落如优钵花，部身亦尔。彼于此间诽谤贤人，优钵罗受罪。
问：云何不能语？
答：不能语者，须揵提、拘物度、分陀黎、钵暮。此四地狱不能语，唯极冬疾风吹身令强。须揵提、拘物度、分陀黎、藕花，随其象，身更苦，喟喘身战栗，住此诽谤贤人，是须揵提如是一切殃受此苦。如是十劫尽，是寒地狱十也。四方间轮围山着上，狭如覆舍人，常闇冥寒切破身，如丛大火然竹身声吒吒，如熟橘甘果自剖，展转相掁生想。此中亦有人受苦者也，一切谤贤圣受此。世尊亦说，可诽贤圣者，百千堕卒起地狱，心口愿恶。此是寒地狱。
问：云何热地狱？
答：热地狱者，所考掠处、少考掠处、无考掠考掠处。热地狱有三事：考掠处、少考掠处、无考掠处。考掠处行所作，此中众生或役多役少、或自苦役。随行造，此生而受苦。彼考掠处，还活狱、市狱、黑綖狱。那耆婆、市狱、黑綖狱，此三考掠处。还活，如倒悬羊头，以斧斤破为首，狱卒削肉尽索，因缘合会冷风起肉还生。非好因缘会作苦，有钺斧大如半月，彼各各起疾：此本逼迫我，我当还逼迫之。如刈竹虅，以此怨意死便生。彼黑綖者，以綖磔缚，綖磔身已段段截也。此以刀割众生身，热铜鍱遍缠其身，肉血脂流。此间以鞭众生为首，及出家者托言持戒，众檀越施与衣着亦同。此大闇冥恶烟熏倒悬驱吸烟，此间以烟熏众生受此罪。大市者，手脚头鼻为首被截也，坐在市屠罪如此。热铁地、热铁火车，狱卒张目唤呼驱使走。此间牛马为首极困苦，抱持他妻令上剑树，极然为首苦。此考掠也。由因缘狱卒不被烧、罪者被烧，不可思议行报。
问：少考掠云何？
答：少考掠者，聚大、啼哭、被炙，此三少考掠。彼大聚者，畏狱卒无数，千众生入山内，随缘前行。自因缘值火，适还，为狱卒所驱，彼两逼迫山俱合似如磨而象河。彼于此磨为首，及轮拶众生肉烂尽。或复以热铁臼，五百岁捣，因缘所牵命不尽。彼于此弹指顷臼爪拶杀虱为首。彼大啼哭者，一切皆然，山周匝崩，峻恶狱卒无事而恚：何以走不走、啼不啼？如是生过。以热铁椎击破首。此间人为重事。被炙者，像如浴室炽然铜屑地，驱使入熬使熟，熟已驱出。彼大身恶狗食其肉，食肉尽，风随吹，肉复生，寻驱使入。此间养蚕命存煮炙。
问：云何无考掠处？
答：无考掠处者，啼哭、被炙、无分米，此无考掠处。彼啼哭，大炽然热铁象龟底极厄，展转相逼大唤呼，以盖覆大苦。于此间焚烧旷泽、作密蛇穴熏穴居者也。彼炙者，大多焰相搏，铁山周匝利叉刺炙一面熟，熟已叉自转、或人自转。于此间锥刺人及拔翅甲也。无分米，周匝火烧，其城纵广百俞旬，热铜薄覆其上，四门纵广上下，火在其中无空缺处。寻火焰走，身体烂尽，无分米不痛。于此间杀父母、罗汉、起恶意向如来、坏僧、若造十恶行，因缘所牵生彼。此三无考掠处也。因缘地狱，彼处处河曲间、石腹间、大旷泽中受种种苦。此因缘地狱。此尽是地狱。
问：云何畜生？
答：畜生者，地、水、虚空行。一切无足、两足、多足。畜生，地上行、水上行、虚空行。彼地行，牛驴骆驼为首。水行，鱼、摩竭、失收摩赖为首。虚空行，鸟及余小虫。一切无足、两足、多足。无足，蛇为首。两足，乌为首。多足，牛蜂百足为首。彼种种作恶增痴行，生此中。
问：云何饿鬼？
答：饿鬼，无食、少食、大食。此三，取要言之，若干种饿鬼。
问：云何无食？
答：无食，炬焰、针、臭口。炬焰口、针口、臭口，此无食。彼炬焰口，口中焰气还自烧面像，如炬柱。悭贪嫉彼，受此苦果也。针口者，腹大如山、口如针孔，虽广见饮食已而不能得。臭口者，如粪臭剧烧死人臭，自口臭内熏五藏愤胀，气出无腹。念食若干种，受若干苦，此是无食。
问：云何少食？
答：少食者，臭、针毛、咽瘿。臭毛、针毛、咽瘿，此是少食。或少得不净食，是故少食。彼毛针者，牢坚长头利毛覆身节，各各不相近，毛还自刺身，如鹿被利箭苦，值得便食。臭毛，名极臭毛覆身，风吹自毛臭气起，熏鼻发恚意，自灭毛，更此苦。咽瘿，名由己因缘生转转破瘿，臭脓血流而各食之。
问：云何大食？
答：大食，弃吐，残食，大飞。彼弃吐食有二，故与，族终亡者去不故与者，街巷四道所遗落者去，受身如此。彼前弃及吐，闻吐声，如被请走，食吐以为力，天祠为首。施已而还夺，因此生彼。彼大飞，阅叉、罗刹、厌鬼，畜生、人、天作形此是饿鬼。火飞鬼，彼像如天，自然住，由因缘或有好衣食，而不得食。无量百饿鬼营从，如亲堕狱来，见诸亲大愁苦欲吐，以此为患畜生、人、天，此饿鬼畜生形、人形、天形，若干种行所致。此欲界中。
问：云何色界中？
答：色界中及念、无念乐、护行。色界名彼无欲，但由禅使然，除瞋恚得柔和，色净如金。此是界义。此及念行、无念行、苦乐灭护行也。及念者乐，是故及念除念。是无念，除苦乐息也，观疾转高解脱，如御马车。
问：云何及念？
答：及念，及念自觉、无觉、自行。及自觉是自觉除，自觉无觉也。乐如是如此禅说，自觉初也，无行二也，无觉初二中间。此禅行色界生也。随众生为说禅。
问：云何自觉生？
答：自觉者，梵富酸、梵迦夷、梵波梨沙。自觉行禅已生彼中。净师、净身、净眷属，生已下中上随其乐。大梵无觉生，无觉无行义。
问：云何无行？答无行者，波栗阿婆、阿波摩那阿婆、阿婆嘬罗遮。无行及念乐生此天。少光、无量光、光音，此名随所欲。或杂想口语光出少，是故少光。口出光多，故言无量。清净无量，故言光音。问已说念乐。云何无念？
答：无念，彼栗多首波、阿波罗摩那、首波首波讫栗那。无念也，乐禅俱去，生彼三天。彼少净名，少是一义。此是少功俱去少，三禅生少净天如是少乐报中，中、无量净生上生遍净。
问：云何护行？
答：护行，护乐、无想、首陀跋婆。护俱去，有三行：有想、想灭、觉相应。彼护乐者，鞞疑呵破罗想天，首阿跋娑护乐生，是故护彼。如上中下果实，知阿先如萨倕、净居彼果实。第四禅下中上功大生彼以此想灭，俱生无想天。彼念想识灭，彼想谓结尽。无复垢，唯有色身行身一处彼死起想生来。
问：云何净居名？
答：净居者，修提舍、须提舍那、鞞首陀。净居名诸结尽，此功德名耳。
问：五净居地，何以说三？
答：清净阿鞞丽舍、阿答波、阿迦贰吒。无所触、无热、一究竟，此三清净知。分清净为三故，有五色说色界。
问：云何无色界？
答：无色界，已说上分别无色界。已说彼分别，来生无色界。是无色界，是间正受，然后生彼。如是作已，道果有如稻穬子成果实。
婆素跋陀三法次三说二度尽。
问：已说阴、界，云何为处？
答：处，更乐、异学、解脱处。更乐处、异学处、解脱处，此三处依，义如天处。若出家殷勤，彼此得睹见恐惧，是故处。
问：云何是谁处？
答：功德、恶、俱。彼功德解脱处、恶异学处、俱更乐处，此着意而行恶，清净意发功德行。
问：云何更乐处？
答：更乐处，近着、不近着、行不行。更乐处，近着行、不近着行、无行行，是义此间因缘说，如相应即是行，近着此行，是故近着行。如是不近着行知。
问：云何近着行？
答：近着行者，鼻、舌、更乐。鼻、舌、更乐，此是着行。鼻香入鼻内而受香，香是鼻行。虽花在远，花香犹入鼻而受香。香亦是色。若北风，香至南而不还北，是故花香入鼻受。味亦如是，味着舌已而受味，不在器中。如是更乐，更乐身根，是亦入行：细滑、重轻、软坚、卒寒热，以此以此行着受，是故近着行。
问：云何不近着行？
答：眼、耳、意。眼、耳、意，此三不近着行。
问：眼亦少着受境界；耳亦如是，耳入蚊蚋声受；意亦无色，当云何知不近着行？
答：以是故不近着说。所谓不近着界受。
问：云何齐限不近着？
答：无齐限。此间月，在四十千俞旬住受见、或五里处住，随力根见在，故近着行。不近着行，但界见受。不蜱入眼受，即离则受。如是耳，离受声，不逼耳得受声，是亦随根力受。意无色，无有远近，是故不近着行说。
问：云何无行？
答：无行，己、他、受无受。己受、他受、无受，此无行。彼己受者，色为首。他受者，及余六：色、声、香、味、细滑。无受，墙为首。螺声、优钵香为首，等无有行，是故无行。此是余行无有因缘，此是五界无因缘，有是他因缘，法义多。
问：已说无行行更乐处，云何异学处？
答：异学处者，一处、险伪、无义论。一处义论、险伪义论、无义义论，此略要异学处三，一义。彼一处义论，名如因提幢幡竿，八人举来中。或有说禘跋达提持来，或言天与谛在中不独举，虽多无一人不得举，作如是说，一处义论。何以故义有三？前因缘报，现在人所造，他喜与财。此中因缘，至此现一处义论。险伪义论，名如彼因提幢幡竿，或言非人举来，唱齐所致，此是义，险伪义。无义论名如因提幢幡竿，此非人举来。
问：云何一处义论义？
答：一处，己、他人所造及能论。己人所造有二宿命因缘所造：今命所造彼及宿命所造。当知是因缘受报想天所与。如是义有三，如上说。彼若言因缘人所造，他喜与财作如是说。一义论所造因缘辈，无人所造、无反复、不可信，此辈不足往来。若缘所作，如是一切无所作，如是为首恶。
问：云何险伪？
答：险伪义，众生、法、俱根义想。险伪义论，众生论、法论、俱论。彼众生法相应，众生所作净不净。若少作、众生法所作，此是险伪义论。非众生作、非法所作、非俱所作。
问：云何众生根义想？
答：众生，梵摩、末恕婆卢、频糅论。众生所作，如梵摩所作、末恕婆卢所作、频糅所作。如是论，不知观。梵摩论者言，梵摩造虚空，虚空造风，风作水，水作地，地作草木、众生。如是前梵摩作论，此一切是恶。若梵摩作虚空地者，住何所处而作空地也？若展转作者，事违。如是为首恶也。末恕婆卢、频糅亦尔。
问：云何法？
答：法者，时、微、性论。时作一切，微作、性作，此三法义论。彼时论名是一切皆时之所生，是一时皆时之所成熟也，是一切皆时之所亏，是一切皆时之有为。诵此伪偈，彼不相应。一处如上说，不足往来，彼于此合。或生意，此亦时所作。此不相应。何以故？空无所有，时自亦空，教他所作不合。如是恶也。微者亦不合。彼无念此，事不相应。性亦如是，性若有起，非性事；若无者，无义。若无义、有所起，如是一切有者，性有何差降？若卿生此意性有常。此不相应。无常者不变。如是恶也。
问：云何无义？
答：无义者，自然、强伏、无所有。无义论有三：自然论、强伏论、无所有。彼自然论者，自然有生，不有余想。刺如利，无有人利之者，以此为首。强伏论名随物欲生，如大水泉源草木枝叶堕中聚作一抟，此是强伏随风来，或吹向北或复东西，如是种随所欲起。无所有名空，尽无所有，有何相应？何者相应？都无所有。此辈尽是恶。何故？若自然有者，子不生也。田作水溉灌，以见时为首。若无是者，子不得生。是故不自然，一切作所致报。
问：已说异学处，云何解脱处？
答：解脱处，想、禅、诵。想、禅、诵，此是解脱处。解脱恶尽彼解脱。此三处，依是义。依此已得解脱。想，因缘是义，彼想依，辟支佛得解脱。前品已说禅，此当知彼亦依声闻而得解脱。
问：云何诵？
答：诵者，说、听、讽诵。说、听、讽诵，彼说名随所闻法说、如所闻法受讽诵、随所闻章而转诵之。
问：已说讽诵修妒路、阿毗昙、鼻贰，何故重说？
答：此亦分作三，讽诵三事得果：说时、听时、诵时。佛弟子有四谛受生，施受俱来，灭受俱来，慧受俱来。此如是相应谛听得解脱，施说得解，灭坐禅得解，慧讽诵得解。是故解脱处义。如是三法相应，观无乱意，欲求无为，次第得解脱。解脱义斯慧者，生世尊世。
婆素跋陀三法次三诵三法度尽。
尽三法度。记曰：听我说偈。偈千二百。