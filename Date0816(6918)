忠曰：天子生日曰圣節。
敕修清規圣節云：欽遇圣節，必先啟建金剛無量壽道場。
其規詳彼。
小補韻會云：圣，武正切。說文：圣，通也。通論曰：通而先識曰圣。於文耳呈為圣，心通萬物之情，若耳之通聲。
尚書洪范云：睿作圣。傳：於事無不通謂之圣。正義曰：鄭玄周禮注云：圣，通而先識也。是言識事在於眾物之先，無所不通，以是名之為圣。圣是智之上，通之大也。
書言故事云：尊稱天子曰圣皇圣帝。：圣皇乃握乾符。注：班固稱光武為圣皇。
文選。
晁錯策：五帝神圣，其臣莫能及。
前漢書晁錯傳。
故後人尊稱天子曰圣帝。
僧史略云：生日為節名，自唐玄宗始也。魏太武帝始光二年立道場，至神四年，敕州鎮悉立道場。慶帝生日，始光中，是帝自崇福之始也；神中，是臣下奉祝帝壽之始也。自爾以來，臣下吉祝，必營齋轉經，謂之生辰節道場，于今盛行焉。又云：昔漢祖與盧綰同日生，有奉酒饌相遺，此為慶生之權輿也。後則束帛壺酒，孩兒服玩，以加祝賀。大則玉帛，長生久視之意，屬于物品，以為慶生之豐禮也。及聞佛法中有弭災延命之說，則以佛事為慶也。元魏、後周、隋世，多召名行廣學僧與儒道對論，悅視王道，亦慶生之美事矣。
唐高宗召賈公彥，於御前與道士、沙門講說經義。德宗誕日，御麟德殿，命許孟容等登座，與釋老之徒講論。貞元十二年四月誕日，御麟德殿，詔給事中徐岱、兵部郎中趙需及許孟容、韋渠牟，與道士葛參成、沙門談筵等二十人講論三教，渠牟最辯給。文宗九月誕日，召白居易與僧惟澄、道士趙常盈於麟德殿談論，居易論難鋒起，辭辯泉注，上疑宿構，深嗟揖之。
莊宗代，有僧錄慧江，與道門程紫霄談論，互相切磋，謔浪嘲戲，以悅帝焉。莊宗自好吟唱，雖行營軍中，亦攜法師談贊，或時嘲挫。每誕辰飯僧，則內殿論義明宗。石晉之時，僧錄云辯，多於誕月談贊，皇帝親座，累對論義。至大宋太祖朝，天下務繁，乃罷斯務，止重僧講，三學為上，此無乃太厚重而貞實乎！
宋洪邁容齋三筆云：唐德宗以誕日，歲歲詔佛老者，大論麟德殿。并召給事中徐岱及趙需、許孟容、韋渠牟講說，始三家若矛盾然，卒而同歸于善。帝大悅，賚予有差。此新書列傳所載也云云。國朝命僧升座祝圣，蓋本於此。
宋喻文豹唾玉集云：德宗每年生日，令僧道及給事中等官，大論麟德殿，相與問難，賚賜有差，時以為上儀。白樂天有三教論衡。我朝圣節昇座本於此。
居家必用云：圣節，唐太宗以前有宴而無節，至明皇始曰千秋節。歷代節名不同。
事物紀原云：唐會要曰：開元十七年八月五日，源乾曜、張說等，請以是日為千秋節，休暇三日。至長慶七年十月十日，穆宗誕日，令天下州府置宴。文宗開成二年誕日，始禁屠宰，此圣節禁屠置宴之始也。宋朝俱循用之。
忠按：舊唐書文宗本紀：開成二年，有圣節斷屠之制。然實圣節斷屠始於隋高祖仁壽三年。東齋紀事辨事物紀原之誤，見處。
隋書文帝紀云：仁壽三年夏五月癸卯，詔曰：哀哀父母，生我劬勞，欲報之德，昊天罔極。但風樹不靜，嚴敬莫追，霜露既降，感思空切。六月十三日，是朕生日，宜令海內為武元皇帝、元明皇后斷屠。
周必大淳熙玉堂雜紀云：錢文僖公惟演金坡遺事云：舊規：學士六人，遇圣節，共率百二十緡，寺中設齋。今送五十千，與樞密使同開道場，前一日赴宴。當時所記如此，近歲樞密院滿散圣節及貢院賜宴，則學士、待制皆與，而無送錢故事。
帝王誕生，支干相當之日，諷經祝贊。一年有六個本命好日，故曰六好日也。
幻住清規云：一年內有六日是本命好日。此六日亦與朔望同，粥前諷大悲咒祝圣，切惟皇恩如天之覆，林泉懦弱之者，仰承帝澤，而獲終身之安。其贊祝之誠，豈可擇日而為之？蓋二六時中，俯仰折旋，皆是謝恩祈禱之時也。今特取本命朔望而為者，乃表而出之之意也。
又云：如遇本命好日，回向，稱甲子令辰。
莊子天地篇云：堯觀乎華，華封人曰：嘻！圣人！請祝圣人。使圣人壽。
忠曰：祝圣祝壽語出于此。
天子即位之日，祝贊諷經。
忠曰：或以六好日為景命好日，非也。
敕修清規景命祝贊云：景命好日，隔宿堂司行者報眾，掛諷經牌。
忠按：景命日，蓋每月有祝。蒲室集：奉敕重修百丈清規，疏語中，十二個月，但除正月、三月，余皆有景命日祝香語，都十道。
詩經既醉篇云：君子萬年，景命有仆。箋云：成王女既有萬年之壽，天之大命，又附著於女，謂使為政教也。
文選劉越石勸進表云：高祖宣皇帝，肇基景命。注：良曰：肇，始；景，大也。
敕修清規每日祝贊云：齋粥二時下堂，僧眾必須登殿，維那舉無量壽咒三遍，回向。
舊說曰：每日三時，祝禱皇風永扇，帝道遐昌者，唯有禪林而已，余所未聞之。
敕修清規圣節黃榜式云：逐日輪僧上殿，披閱真詮，宣持密號，所萃洪因，端為祝延今上皇帝圣壽萬歲！萬歲！萬萬歲！
禪林開堂祝圣有萬歲語，蓋葉縣省禪師為始。
見處。
後代例有萬歲萬歲萬萬歲語。
虛堂愚和尚育王錄入寺云：師陞座，拈香云：此一瓣香，爇向爐中，恭為祝延今上皇帝圣躬萬歲！萬歲！萬萬歲！陛下！恭愿堯仁廣被，舜德日新。
凈慈錄、徑山錄，皆有萬歲萬歲萬萬歲語。
無學元禪師建長錄入院云：驟步登座，祝圣拈香云：此一瓣香，恭為祝延今上皇帝圣躬萬歲！萬歲！萬萬歲！陛下！恭愿如日之明，如天之普。九州共貫，
并包有截之區；三景同光，申錫無疆之祚。
忠曰：日本有萬歲萬歲萬萬歲語，此為始。自後大休念禪師、一山寧禪師皆有此語。
明極俊禪師建長錄入寺云：祝圣拈香：大日本國相模州巨福山建長興國禪寺新住持傳法臣僧入院開堂之次，虔爇此香，端為祝延今上皇帝圣躬萬歲！萬歲！萬萬歲！皇帝陛下！恭愿統一國圣明之尊，如日如月；恢萬世鴻熙之祚，同地同天。
忠曰：大日本國等語，似今時造語者，此為始。
前漢書郊祀志云：武帝登中岳太室，從官在山上，聞若有言萬歲云。
祖庭事苑云：呼萬歲，自古至周，未有此禮。按春秋後語：趙惠王得楚和氏璧，秦昭王聞之，遺王書，愿以十五城易之。趙遣藺相如奉璧入秦，秦王見相如奉璧，大喜，左右呼萬歲。又田單守即墨，使老弱女子乘城上，偽約降，燕軍皆呼萬歲。馮瑗之薛，召諸民債者合券。券既合，瑗乃矯孟嘗君之命，所債賜諸民，因燒其券，民皆呼萬歲。至秦始皇殿上上壽，群臣皆呼萬歲，見。蓋七國之時，眾所喜慶於君，皆呼萬歲。自漢已後，臣下對見於君及拜恩慶賀，以為常制。又謂山呼者，漢武帝至中岳，翌日親登崇高，御史乘屬在廟旁，吏卒盛聞呼萬歲者三。山呼萬歲者，自漢武始也。
野客叢書云：東漢臣下多呼萬歲。馮魴既降群盜，赦其罪，各返農桑，皆稱萬歲。耿恭於虜圍中，拜井得泉，眾皆稱萬歲。馬援曰：今賴士大夫之力，蒙被大恩，紆佩青紫。吏士皆稱萬歲。歲旦，門下掾王望請上太守壽，掾史皆稱萬歲。臣下往往若此，不以為僭，此猶可也。觀漢刻中，有故民吳仲山碑，其銘中有子孫萬歲之語。民猶稱萬歲，官吏可知，鮮有非之者。惟竇憲為將軍，至長安，尚書以下議欲拜之，伏稱萬歲，韓棱正色曰：禮無臣下稱萬歲之制。議者皆慚。所避忌者惟此語，此語在當時不無諱避，但不至如後世之切耳。
事物紀原云：萬歲，考古逮周，未有此禮。戰國時，秦王見藺相如奉璧；田單偽約降燕；馮諼焚孟嘗君債券，左右及民皆呼萬歲。蓋七國時，眾所喜慶於君者，皆呼萬歲。秦漢以來，臣下對見於君，拜恩慶賀，率以為常。
宋許觀東齋紀事云：萬歲之稱，不知起於何代，商周以來，不復可考。呂氏春秋：宋康王飲酒，室中有呼萬歲者，堂上悉應。戰國策：馮驩燒債券，民稱萬歲。藺相如奉璧入秦，秦王大喜，左右皆呼稱萬歲。韓非子：巫覡之祝人曰使君千秋萬歲之聲聒耳。新序：梁君出獵歸，入廟中，呼萬歲，曰：幸今日也。紀信乘黃屋，載左纛曰：食盡，漢王降。楚呼萬歲。陸賈奏新語，左右皆稱善，呼萬歲。漢武帝登嵩高，呼萬歲者三。元帝送許后入太子家，謂左右：酌酒賀我。左右呼萬歲。：趙臣將兵助異，并送縑谷，軍中皆稱萬歲。王望曰：今日雖擊牛釃酒勞饗。軍士皆稱萬歲。伏王馬援封侯，乃首請上雅壽，掾史皆稱萬歲。吳甘寧入魏營，斬數十級，還入營，作鼓吹稱萬歲。是則慶賀之際，上下通稱之。初無禁制，不知自何時始專為君之祝也。
雜說云：人臣不嫌稱萬歲。援釀酒享軍士，皆伏稱萬歲是也。
居家必用云：萬歲，云：虎拜稽首天子萬年，始於戰國以來，臣下對君慶賀，呼曰萬歲。
又詩經大雅既醉篇云：君子萬年，介爾景福。又及有君子萬年語。
宋史外國傳云：勃泥國，在西南大海中。太平興國二年，其王向打遣使齎表入貢。其表以華言譯之云：勃泥國王向打稽首拜皇帝萬歲！萬歲！萬萬歲！愿皇帝萬歲壽！今遣使進貢云云。
三才圖會儀制類蕃國接詔儀云：司贊唱：搢笏，鞠躬，三舞蹈，三拱手加額，山呼萬歲，山呼萬歲，再山呼萬歲，出笏，俯伏興。
元史禮樂志云：通贊贊曰搢笏，曰鞠躬，曰三舞蹈，曰跪左膝三叩頭，曰山呼，曰山呼，曰再山呼。
凡傳山呼，控鶴呼噪，應和曰萬歲；傳再山呼，應曰萬萬歲。
曰出笏，曰就拜，曰興。
忠曰：累言萬歲萬歲萬萬歲見宋史渤泥國事中及圖會蕃國接詔儀中。其於中國，見元史禮樂志。然則如上累言者，本是西戎、北狄之祝語歟。
義堂日工集云：永和五年己未正月，在報恩。正旦對眾說云：吾國叢林，或三日，或五日，修正勤行，亦是同國俗也。吾山例定坐七日，以祈國家安全，亦成辨自己修行也。
二祖者，達磨及某寺開山也，或云達磨、百丈二忌也。三佛者，涅盤忌、誕生會、成道會也。
忠曰：誕生、成道非忌，然言二祖三佛忌，隨多得名也。
正月十七日為百丈忌，十月五日為達磨忌。然日本古來不修百丈忌，故加某寺開山忌，以為二祖忌矣。凡開山忌，自常住經營之。達磨、百丈二忌，率眾財營辨，非常住措致之。
四月八日。其規如清規。
忠按：佛生日，當以二月八日為正。何緣作此說？曰周書異記云：昭王二十四年甲寅歲四月八日，江河泉池忽然泛溢，井皆騰涌，宮殿震動。其夜五色光氣貫于太微，徧于西方，作青虹色。時王問太史蘇由，由對曰：有大圣出于西方，故現此瑞。王曰：於國無損乎？對曰：一千年後，聲教當被于此。
僧史略引。
忠以謂，周書異記，周時記錄，必當用周正，則其四月也，故當定二月八日為佛生日。然今例用四月，是以周四月建巳。而已。
僧史略云：今東京以臘月八日浴佛，言佛生日者。案只桓圖經：寺中有玻黎師子，形如拳許大，口出妙音，菩薩聞之，皆超地位。每至臘月八日，舍衛城中士女，競持香花，來聽法音。詳彼。不言佛生日，疑天竺以臘八為節日耳。又疑是用多論二月八日，臘月乃周之二月也。東西遼敻，故多差異焉。
薩婆多論云：佛，二月八日，沸星現時生。
忠曰：東京，臘八稱佛生日者，以余觀之，周書異記四月八日佛生，而周四月即夏小正二月也。然或以夏小正二月，又謬為周二月建丑。周二月，即夏小正十二月，故以臘八為佛生日也。又薩婆多所謂二月八日佛生者，取夏小正二月。
即合周書異記。
然贊寧以為周二月，而以合夏小正臘月，非也。又自引周書異記現瑞證佛生，何不主張周四月佛生義耶？又臘八浴佛，出于譬喻經說。
次處引。
然贊寧不得之，強援只桓圖經，未足成浴佛義。
忠曰：佛誕生或省生，但言佛誕者，非也。
趙與旹賓退錄云：詩：誕彌厥月。誕，大也。朱文公則以為發語之辭。世俗誤以誕訓生，遂有降誕慶誕之語，前輩辯者多矣。書曰：誕膺天命。誕亦大也。范曄贊光武，乃有光武誕命之語，尤不可曉。云：誕育百余日。亦誤。
十二月八日。其規如清規。
忠曰：八相事略云：佛成道，五大院安然出五說：一、二月八日；
出因果經。
二、四月八日；
出方等泥洹經。
三、三月八日；
出西域記。
四、三月十五日；
又出西域記。
五、八月八日。忠按：佛祖統紀、正宗記等，取二月八日說，似以因果經為正。然中華、日本，古今用十二月八日。僧史略會之云：臘月，乃周之二月也。
名義集引周書異記云：周穆王二年癸未二月八日，佛年三十成道，正當今之臘八也。
忠曰：周書異記者，周時記錄，必可用周正，則其二月是夏小正十二月也。
臘八有浴佛者。丹霞淳禪師錄臘八上堂云：屈指忻逢臘月八，釋迦成道是斯辰。二千年後追先事，重把香湯浴凈身。諸禪德！古有十六開士，因僧浴時，隨例入室，忽悟水因，洞明妙觸，盡入圓通境界。大洪今日普請往靈濟殿上，灌沐釋迦如來，個中亦有悟底消息。諸人還會麼？香湯瀲灩兩三杓，便向如來頂上傾。
臘八浴僧有本緣。法苑珠林云：譬喻經云：佛以臘月八日，神通降伏六師，六師不如，投水而死。仍廣說法，度諸外道。外道伏化，白佛言：佛以法水洗我心垢，我今請僧洗浴，以除身穢。仍為常緣也。
今臘月八日洗僧，唯出此經文。
釋氏要覽引譬喻經，作請佛僧洗浴身垢。注云：今淮北及至三京，皆用臘八浴佛。
又寶積經云：波斯匿王女無垢施，始年八歲，二月八日，沸星現日，與五百婆羅門俱，持滿瓶水，出至城外，浴洗天像。婆羅門見諸比丘在門外立，皆謂不吉。
廣說。
依之，二月八日浴像，本是天竺風俗。
二月十五日。其規如清規。忌義，見處。
十月初五日。其規如清規。
正月十七日也。
清拙澄禪師圓覺錄百丈祖忌拈香語尾云：百丈祖忌，日本未曾講行，今次初設此禮。百丈以前無住持，今之住持、兩序大小職任、堂宇規式，皆百丈祖立之。為長老者，不肯設忌，可謂昧本。本且不知，末奚取焉？聞之者，足以勸。
某寺開山入滅日，修供養。其規見清規。
某寺住持之嗣法師入滅日，修供養。其規見清規。
碧巖錄云：巴陵，眾中謂之鑒多口，常縫坐具行腳，深得他云門腳跟下大事，所以奇特。後出世，法嗣云門。先住岳州巴陵，更不作法嗣書，只將三轉語上云門。如何是道？明眼人落井。如何是吹毛劍？珊瑚枝枝撐著月。如何是提婆宗？銀椀盛雪。云門云：他日老僧忌辰，只舉此三轉語，報恩足矣。自後果不作忌辰齋，依云門之囑，只舉此三轉語。
備用清規嗣法師忌云：巴陵三轉語作忌，不墮流俗。後世道不及古，務在廣設祭筵，修營厚供，可無愧乎？近代大川做浙翁和尚忌，橫川設天目和尚忌，方丈設位，置食一分，燒香一炷，大展九拜，不許諷經。二大老深有意焉。
誕生日曰愍忌。
中峰本禪師錄云：吳江州太湖簡村順心禪庵高峰和尚愍忌，拈香云：順心庵，太湖中央，俄然逢愍忌，世相未能忘。大眾！高峰老和尚來也！雨蒸苗葉綠，風撼稻花香。
岐陽曰：幻住清規云：三月廿三日，高峰和尚愍忌。按：師生宋嘉熙戊戌三月廿三日申時，乃知愍忌是誕生日也。或云尊宿示寂後，稱其誕生日為愍忌也。
云章曰：高峰生日，中峰設愍忌齋。依此，誕生日亦言忌也。
或曰：善知識為哀愍眾生，出生應世，故其誕生日曰愍忌。忠曰：此義杜撰。按癡絕沖禪師錄普說云：為令尊堂戴氏小一太君愍忌與百日，同時辨香積供。
是則婦人言愍忌，非哀愍應世之義明矣，亦不必局尊宿、善知識也。
入祖師牌於某寺祖師堂也。
敕修清規尊宿全身入塔云：每日三時，上茶湯，集眾諷經，俟迎牌位入祖堂則止。或待新住持至，方入祖堂，有佛事。
有存日逆修入牌者。臥云日件錄云：無極和尚在世時，入自牌於天龍祖堂。後其孫鹿苑寺東岳攀例，又入自牌於天龍。近時景南、愚極皆有是舉矣。
圓悟勤禪師天寧錄：喬貴妃設千佛會，上堂云：千華顯瑞應，萬善積靈臺，廣辟解脫門，大開無價藏。
集無涯福祿，祝睿筭無疆云云。
忠曰：供養華嚴入法界品五十三善知識也。
北磵簡禪師續集：靈隱散知識會，首求頌云：無識無知五十三，勞他童子遍咨參。朝來靈隱羅齋去，添得從前滿面慚。
圓悟勤禪師天寧錄：祖師會上堂云：西天二十八祖也恁麼，唐土六祖也恁麼，天下列剎相望諸老宿也恁麼，山僧也恁麼云云。
中峰本禪師廣錄歷代祖師畫像贊序云：臨濟十七傳而至仰山雪巖和尚。先師入巖翁之室，於群弟子未造之先，誤中其毒，口耳俱喪。既而深棲天目，影不出山三十年，無一法與人領荷。杭之妙行寺，嘗集五宗傳道之師遺像數千軸，每遇歲旦展掛，緇白瞻禮，目之曰祖師會。有好事者，圖少林至天目直下相承二十八代祖師遺像。歲遇少林諱日，薦羞粢盛，以酬遞代傳持之意。
退庵先禪師錄有祖師會上堂。
雪巖欽禪師錄嘯巖居士請自贊題注云：入錢塘北關祖師會。
備用清規達磨祖師忌云：住持專誠，山門執事備辨，維那、侍者、提點，法堂敷陳玩具書畫。
忠曰：祖師會在歲旦，其達磨忌張列祖像，亦是祖師會而已。備用稱敷陳書畫，似不局祖像。日本東福寺，每歲十月十七日，圣一國師忌，展掛名畫珍墨數百軸，觀者如堵，蓋攀中華儀也。
敕修清規云：楞嚴會乃祈保安居。
其規詳彼。
又云：四月十三日啟建，至七月十三日滿散。
備用清規楞嚴會云：古法放參後，山門首諷誦。真歇和尚住徑山，謂眾不專誠，則在粥罷。又云：普回向偈，真歇和尚自制。信知名行尊宿一舉，四海一律也。
舊說曰：夏中楞嚴會始於真歇了禪師。真歇初住明州補陀山，僧行悉病疫，歇禱觀音大士，大士夢中告云：佛在世時，有楞嚴咒，須令僧行依戒臘行道誦持，回向圣凡。覺而依教行法，果眾病平愈矣。自此叢林依行，但逐一回向。歇後住徑山，方作普回向偈，天下遵用。
忠曰：真歇作普回向文及觀音夢告誦咒脫疫，沒可疑焉，但如言夏中楞嚴會始于真歇，為難信耳。備用云：古法放參後，山門首諷誦。真歇住徑山，在粥罷。既言古法，則真歇已前有楞嚴會。
又普陀山志有十五卷，第三卷云：高宗紹興元年，真歇清了禪師泛海，結庵于山椒，題曰海岸孤絕處。郡請于朝，易律為禪。又第六卷載云：此山禪宗，蓋自師始，稱開法第一世云。
不言觀音靈夢，誦咒病愈事。
曹源生禪師錄散楞嚴會上堂云：將聞持佛佛，何不自聞聞？曼殊室利五臟心肝，盡情吐露。這里薦得，九十日內，異口一音，諷演摩訶悉怛多般怛羅無上神咒，聲聲無間，無見頂相，無為心佛，時時見前。若也躊躇，龜峰不免重下注腳。卓拄杖一下，遂高聲喚云：侍者！收取拄杖。
盂蘭盆經云：大目犍連始得六通，欲度父母，報乳哺之恩，即以道眼觀視世間，見其亡母生餓鬼中，不見飲食，皮骨連立。目連悲哀，即以鉢盛飯，往餉其母。母得鉢飯，便以左手障鉢，右手摶食，食未入口，化成火炭，遂不得食。目連大叫，悲號涕泣，馳還白佛，具陳如此。佛言：汝母罪根深結，非汝一人力所奈何。汝雖孝順，聲動天地，天神、地只、邪魔外道、道士、四天王神，亦不能柰何，當須十方眾僧威神之力，乃得解脫。吾今當說救濟之法，令一切難皆離憂苦。
佛告目連：十方眾僧七月十五日僧自恣時，當為七世父母及現在父母戹難中者，具飯百味五果，汲灌盆器，香油挺燭，床敷臥具，盡世甘美，以著盆中，供養十方大德眾僧。當此之日，一切圣眾或在山間禪定，或得四道果，或在樹下經行，或六通自在教化，聲聞、緣覺，或十地菩薩大人權現比丘在大眾中，皆同一心，受鉢和羅飯，具清凈戒。圣眾之道，其德汪洋。其有供養此等自恣僧者，現在父母、六親眷屬得出三涂之苦，應時解脫，衣食自然。若父母現在者，福樂百年；若七世父母生天，自在化生，入天華光。
時佛敕十方眾僧，皆先為施主家咒愿，愿七世父母行禪定意，然後受食。初受食時，先安在佛前、塔寺中佛前，眾僧咒愿竟，便自受食。時目連比丘及大菩薩眾皆大歡喜，目連悲啼泣聲釋然除滅。是時目連母即於是日得脫一劫餓鬼之苦。目連復白佛言：弟子所生母，得蒙三寶功德之力，眾僧威神之力故。若未來世，一切佛弟子應亦奉盂蘭盆救度現在父母，乃至七世父母，為可爾否？佛言：大善快問！我正欲說，汝今復問。善男子！若比丘、比丘尼、國王、太子、大臣、宰相、三公、百官、萬民庶人，行慈孝者，皆應先為所生現在父母、過去七代父母，於七月十五日佛歡喜日、僧自恣日，以百味飯食安盂蘭盆中，施十方自恣僧。愿使現在父母壽命百年，無病無一切苦惱之患，乃至七世父母離餓鬼苦，生人天中，福樂無極。是佛弟子修孝順者，應念念中常憶父母，乃至七世父母，年年七月十五日常以孝慈憶所生父母，為作盂蘭盆，施佛及僧，以報父母長養慈愛之恩。若一切佛弟子，應當奉持是法。時目連比丘、四輩弟子，歡喜奉行。
佛祖統紀云：盂蘭盆經言：是佛弟子修孝順者，應念念中常憶父母，乃至七世父母，年年七月十五日以百味飲食安盂蘭盆中，施佛及僧，以報父母長養慈愛之恩。
盂蘭，此翻解倒懸，言奉盆供於三寶福田，用以解饑虛倒懸之急。又述曰：目連托救母以興緣，如來云奉盆以垂法，所以教人道以報重恩也。自大教東流，古今帝王所以奉盆供者為多矣。然今之寺舍，多於此日施斛供亡，如常法者，雖無奉盆之儀，而不失盂蘭之意。
忠曰：依玄應意，連盆字為梵語。
玄應一切經音義云：盂蘭盆，此言訛也，正言烏藍婆拏，此譯云倒懸。按西國法，至於眾僧自恣之日，盛設佛具，奉施佛僧，以救先亡倒懸之苦。以彼外書云：先亡有罪，家復絕嗣，無人祭神請救，則於鬼處受倒懸之苦。佛雖順俗，亦設祭儀，乃教於三寶田中深處功德。舊云盂盆是貯食之器，此言誤也。
又見處。
云棲正訛集云：世人以七月十五施鬼神食，為盂蘭盆大齋之會，此訛也。蘭盆緣起目連，謂七月十五，眾僧解夏自恣，九旬參學，多得道者，此日修供，其福百倍，非施鬼神食也。施食自緣起阿難，不限七月十五。所用之器，是摩竭國斛，亦非蘭盆。蓋一則上奉圣賢，一則下濟餓鬼，悲敬異田，惡可等混？
群談采余云：中元七月十五日，俗傳地官赦罪之辰，人家多持齋誦經，薦奠祖考，攝孤判斛；僧家建盂蘭盆會，放燈水中及塔上，謂之照冥官府，亦登郡邑厲壇祭祀。
又群談采余云：七月十五日，盂蘭盆之說，諸皆主佛經目連救母，於是日以百味著盆中供佛，然不知何謂盂蘭盆也。及讀釋氏要覽云：盂蘭，猶華言解倒懸。似有救母之說矣。而盆字，又無著落，問之博識，不知也。後見老學庵筆記：父老云：故都於中元具素饌享先，織竹為盆盂狀，貯紙錢於中，承之以竹，迨焚倒，以視方隅，而占冬之寒煖，謂盂蘭盆。乃知風俗祀先，全無佛氏之意。因而考夢華錄，亦云：以竹斫成三腳，上織燈窩，謂之盂蘭盆。又買素食擦米飯享先，以告報秋成。但多目連經搬其雜劇數言，反覆思之，盂蘭盆實起於風俗，而目連救母之事，偶符是日。且佛氏盂蘭盆三字之音，又與之同，遂訛而為盂蘭盆也。或當是此箊籃盆三字，亦不可知。但佛教與祀先之事日崇，而風俗之事日遠且微也，故不復知前知義。并筆記、華錄抄過亦錯，但於三字難通，因得其說，贅之於稿。
忠曰：欲通盂蘭盆字義，何不讀大盆經、小盆經？此三字本出于佛經。而燈窩為盂蘭盆，告報秋成；或視焚倒，占寒煖，皆起於俚俗謬作。倪綰不言世俗訛轉佛氏盂蘭盆，而為盂蘭盆實起於風俗，不辨本末也。要知俗儒有此說，故收錄。
釋氏通監唐代宗大歷元年紀云：七月壬午，作盂蘭盆會于禁中，設高祖、太宗已下七圣位，建巨幡，各以帝號標其上，自大廟迎入內道場，鐃吹鼓舞，旌幢燭天。是日立仗，百僚於光順門迎拜導從。自是歲以為常。
忠按唐書元載傳載此事。
水滸傳云：七月十五日，盂蘭盆大齋之日，年例各處點放河燈，修設好事。
忠曰：河燈，小片板樹燭，流之於水上。今大清僧寺，七月修水懺作此，其實事系水懺，而不關盂蘭矣。
舊說曰：有災則祈禱，無災則不用之，故祈禱無定式。
敕修清規祈禱云：凡有祈禱，須如法嚴治壇場，鋪陳供養，住持專心加謹，僧眾各務整肅。
義堂日工集云：余告恕義天曰：禪家大尊宿，病中或臨終祈禱，是何義？儒尚言丘之禱久矣，況出家視生死如幻乎？又今時例為住持本命祈禱于方丈，是則取笑於有識者。公他日據師位，莫隨例顛倒矣。
忠曰：禱保安也。
敕修清規楞嚴會云：楞嚴會，乃祈保安居。又云：有處四孟月大眾行道諷經祈保。
敕修清規有祈晴、祈雨、祈雪、遣蝗、禳日蝕、禳月蝕等疏語。凡有災厲，則無不禱焉。
舊唐書五行志云：大歷四年秋大雨，是歲自四月霖澍至九月，京城閉坊市北門，門置土臺，臺上置壇及黃幡以祈晴，秋末方止。
忠曰：土臺，土克水。黃亦土色，克水義也。
祈雨、祈雪等，見處。
法藏別傳云：景云再春，時雨罕潤，冬又不雪，人皆吁天。君命召藏禁中，懇訊救農之術，乃啟沃曰：有經名隨求，則得大自在陁羅尼。若結壇凈寫是總持語，投於龍湫，應時必獲。詔可其請。遽往藍田山悟真寺龍池所作法，未旬大雪。
見處。
見處。
祈保田稼也。
敕修清規月分須知云：五月端午日，住持上堂，次第建青苗會，堂司預出諸寮看誦經單。
幻住庵清規云：五月二十八日起青苗經會三日，至六月初一日散。須預備香燭供料，并立疏文，及預出經單，請大眾結緣披閱，然後聚其經目，入疏回向。又青苗經疏云：歲遇中夏，當植物長茂之時，啟建青苗勝會，用保田疇，仰祈護佑。
南堂欲禪師本覺錄：上堂云：毘盧藏中有大經卷，主伴互融，理事俱顯，及乎點讀開科，多是討頭不見。山門保護青苗，為汝提掇一遍。卓拄杖，乃合掌云：稽首文殊、普賢，卻須管取一百四十大愿。下座。
忠曰：蓋青苗會轉華嚴經也。
介石朋禪師能仁錄有保苗上堂。
明極俊禪師寶林錄有散青苗經上堂。
石溪月禪師報恩錄、清拙澄禪師圓覺錄等，有青苗會上堂。
敕修清規祈禱云：如祈晴、祈雨，則輪僧十員、廿員，或三五十員，分作幾引，接續諷誦。每引諷大悲咒、消災咒、大云咒，各三七遍，謂之不斷輪。終日諷誦，必期感應，方可滿散懺謝。
忠曰：輪者，自第一引次第精修，數引終，則復第一引臨場，如輪環然，故言輪。
佛祖統紀云：摩訶利頭經：四月八日是佛生日，人民念佛，浴佛形像。
舊說曰：浴佛香湯方：沈香壹錢參分，此七種，盛凈布囊，投於鐺內，用凈水三揆，煎減二揆，移鐺冷之，然後盛浴盆。
天中記云：四月八日浴佛，以都梁香為青色水，郁金香為赤色水，丘隆香為白色水，附子香為黃色水，安息香為黑色水，以灌佛頂。
誕生佛像法，見。
傳燈錄藥山儼禪師章云：師見遵布衲洗佛，乃問：這個從汝洗，還洗得那個麼？遵曰：把將那個來。師乃休。
臘八浴佛，見處。
浴圣僧也。
敕修清規知浴云：浴頭覆維那、首座、住持畢，鳴鼓三下，浴圣桶內皆著少湯，燒香禮拜，想請圣浴。
高僧傳道安傳云：安立誓愿生兜率，忽有異僧，形甚庸陋，來寺寄宿。寺房既窄，處之講堂。時維那直殿，夜見此僧從窗隙出入，遽以白安。安驚起，禮訊，問其來意，答云：相為而來。安曰：自惟罪深，詎可度脫？彼答云：甚可度耳，然須更浴圣僧，情愿必果。具示浴法。安請問來生所之處，彼乃以手虛撥天之西北，即見云開，備睹兜率妙勝之報。爾夕，大眾數十人悉皆同見。安後營浴具，見有非常小兒，伴侶數十，來入寺戲，須臾就浴，果是圣應也。
法苑珠林洗僧法云：敷揚玄教已自周圓，嚴儀洗具後皆備訖，唯眾一心奉請三寶，稽首歸依，上請十方諸佛，三世慈尊，五分法身，真應兩體，九十八使惑纏已盡，三十二相微妙莊嚴，實無四求，假同四事，為眾生故，有感便來。唯愿各各乘摩尼寶殿，坐碼碯云中，放百億光明，照三千剎土，梵王持蓋，帝釋布華，降此道場，入溫室浴。次請發心已上，補處已還，歡喜、離垢之人，善慧、法云之士，三賢、十圣一切諸菩薩，惟愿運天人於掌內，安法界於毛端，齊馭四足之靈鵬，俱騁六通之神驥，不見相而見，不來相而來，降此道場，入溫室浴。
次請山中宴坐獨覺大人、言下證真四果高士，及向趣圣僧賓頭上座等，惟愿空中振錫戲六神通，云內持瓶具十八變，發波斯之正信，伏勞度之邪心，及此現前和合大眾，百千臘已下，乃至無臘，竝入溫室浴。次請弘慈本誓誓度四生，方便善權權形六道，隨聲即至如影赴身，不念即彰不請之友，竝入溫室浴。次請三界天眾、四海龍王、八部鬼神、一切含識有形之類、蠕動之流，竝入溫室浴。
又南海寄歸傳出灌沐尊儀法。
忠曰：日本禪林，修正滿散、解夏滿散，焚疏及經馬紙錢，在諷經後，而諸清規未錄此。
化紙錢，見。
大慧為孟宗丞普說云：本朝仁宗皇帝時，京師有言法華者，不知從何所來，常行闤闠中，飲啖無所擇，道俗莫能凡圣之。時呂文靖公作相，欲驗其真偽，遂焚疏，請明日就府第齋。言公如期果至，文靖遂釋所疑。
敕修清規圣節云：兩序分班對立，住持就跪，知客跪進手爐，侍者跪進香合。維那白佛宣疏畢，知客跪接爐，住持收坐具。
備用清規圣節云：或住持受州縣關請，上首知事偏位跪爐，庫司、客頭跪進手爐，復跪接爐，庫司、茶頭跪進香合。又云：如或住持它緣，首座偏位跪爐，圣僧侍者、堂司、庫子跪進手爐、香合，方丈侍者亦得，為法重也。古宿公論，唯佛祖忌，當首座代住持，為傳法故。圣節，知事代，為山門也。大慧、笑翁皆行之。
舊說曰：圣節，知事代住持跪爐，由山門設供矣。若三佛二祖，率眾財設供，則首座代住持偏位跪爐，圣僧侍者進手爐，庫司行者進香合。如今日本三佛二祖，山門設供，而住持不在，則須都寺偏位跪爐也。
忠曰：備用重法，故首座代住持。舊說則眾財設供，非由山門，故首座代焉。若依備用意，則三佛二祖，雖山門設供，須首座代住持也。又按備用言，知事代，為山門也者，謂圣節事系山門世諦也，非謂為山門設供。舊說庶於野矣。
敕修清規楞嚴會云：原夫大眾拜，與住持跪爐宣疏者，以祝圣壽，報佛恩，當嚴其禮，以示特重。
僧史略云：據寄歸傳中曰焚香胡跪，嘆佛相好，合是導師胡跪爾。
胡跪法，詳。
忠曰：跪爐亦見世禮。戒環法華要解云：偏右肉袒，示降志尊法。右膝虔跪，示屈節致欽也。袒、跪，不唯西竺之禮，此方春秋鄭伯肉袒降楚，示為臣仆。及禱則跪爐，祭則跪奠，皆致欽也。
宋史禮志忌日云：命行香群臣班殿下，宰相一員，升殿跪爐，而罷通揖。又云：宰相、執政官分左右行香訖，執笏俱復位。次引班首升殿，詣香案前俛伏跪，搢笏執爐。俟讀疏畢，執笏俛伏興，降階復位，又再拜退。
敕修清規圣節云：行者鳴鈸，維那轉身爐前揖住持上香，燒香侍者捧香合；次東堂、西堂出班上香；次兩序對出，向佛問訊。上香畢，兩兩相朝轉身歸位，大眾同展三拜。又云：凡出班上香，行者鳴鈸，維那出爐前向外偏立，揖住持上香，
侍者捧合。
次揖兩序相朝而出，轉身問訊住持，
謂之借香。
然後上香。若圣節、佛祖、嗣法師忌，無借香問訊，有立班西堂，當先上香。或謂首座已出世，當先上香者非，蓋必與都寺同出班故也。
忠曰：出班燒香亦見世禮。宋史所謂宰相、執政官分左右行香。
是也。見處。
即出班上香也。
敕修清規佛降誕云：維那揖班上香。
佛祖統紀云：放生：光明經述流水長者救魚，十千天子報德，此緣起也；智者買斷簄梁，悉罷江上采捕，此立法也；赴計詡獄中之難，報修禪堂上之恩，此顯驗也。
此三事并見。
唐肅宗乾元二年，詔天下置放生池，凡八十一所；
顏真卿為碑。
本朝真宗天禧元年，詔復天下放生池，沿江淮州郡上下水五里，并禁采捕。
二事詳見。
慈云奏西湖為放生池，以四月八日會郡人縱魚鳥。法智於南湖，以佛生日放魚鳥，祝圣人壽，樞密劉均奉敕撰碑。此皆放生之梗槩也。
釋門正統曰：復次，精舍所踞，號曰仁祠，式警群迷，聿形悲濟。於彼坊佐，或臨江湖川澤，污沼堤防之處，多有因高就下，普化博施，捐以為放生池者。濫觴雖兆於真經，滲漉實推於佛隴。自天臺海曲買滬梁之地，綿亘三百里，敷奏王家，全宥潛蟄，因艸庵曰：海上漁人截流一網，巨尾纖鱗皆為所有，一日何止萬死耶？智者嘗刱放生池於海涯，當其放之也，則為授歸戒，說大法，然後縱之海中，圉圉洋洋得其所也，而不知日活幾千萬億乎！
智者沒，至唐末，中國臺道漸息，而海東諸國極熾。忠法師謂：智者緣在此方，而道敷于海東者，此必放生諸魚所致耳。聞者莫不笑之。以余觀之，其語若誕，教理有憑，流水十千天子，即脫魚報，豈非此乎？中興以來，祥開延慶，化廣葛川，金塘大堤，歌於劉禮部之頌；溍潯淥浦，酬於王丞相之恩。故教行錄、金園集各有放生儀軌。鱗番疊幅，率土化之。佛生之旦，眾大和會。浮泛彩蠲，演唱竺墳。悟流水勝因，識銜珠善報者。舉袂揚塵，揮汗成雨，固不待於百年而後勝殘去殺也。況動以祝圣為名，則憂國愛君顧不韙歟！又中廣說，文繁不錄。
放生事，在外典。列子說符篇云：邯鄲之民以正月之旦獻鳩於簡子，簡子大悅，厚賞之。客問其故，簡子曰：正旦放生，示有恩也。客曰：民知君之欲放之，競而捕之，死者眾矣。君如欲生之，不若禁民勿捕。捕而放之，恩過不相補矣。簡子曰：然。
敕修清規祈禱云：鳴鐘集眾諷經。
南禪規式夏中罰不赴諷經者法云：簽書眾僧雙字名實筒，每日勤行時，堂司行者置簽筒於佛前。諷經畢，住持指筒，堂司行者取筒振掉三，而至住持前，維那出班，至住持右邊，住持抽簽度之，維那接之，呼所書名三度，若無答者，則知不赴，乃以簽度聽叫不赴人上方丈乞簽。若懈及數回，則住持小片紙書罰金式，貼佛殿柱：罰金壹片，懈者納之方丈。
忠曰：每月兩回六諷經，謂初二日土地、初三日祖師、初四日火德、初五日韋天、初六日普庵、初七日晚鎮守。自十六日至二十一日，亦如上次第矣。其初二及十六土地諷經，見幻住清規，自余未得。中華書所載，又未知此方何人肇制也。
幻住清規云：每月初二、十六，是眾圣衙會之辰，常住營備香華燈燭、茶果珍羞，就土地堂鋪設供養，大眾諷楞嚴咒。
興禪護國論云：土地神事，謂每月初二、十六兩日，諸神法施，隨處不同。
忠曰：禪林土地諷經用此日，而榮西時已立規焉。
忠曰：每日粥罷、齋罷、放參罷，此三時上殿諷經也。蓋粥前坐禪，不可諷經；齋前亦坐禪，不可諷經。故敕修清規亡僧云：齋粥殿堂諷經罷及放參罷，首座領眾至龕前，維那舉大悲咒。
備用清規日用清規云：食訖，鳴槌一下，住持下地，次第掛鉢出堂，上殿諷經。
祖庭事苑云：日晡念誦謂之晚參。
詳處。
無住雜談集云：東福開山圣一，常令眾早朝誦楞嚴咒，日中諷尊勝陁羅尼。渡宋僧啟曰：若依宋地規，則此山事行多矣。師曰：宋地僧專修坐禪，四時坐禪外，更有常坐者，故事行少矣。如日本僧，疏于定坐，若不修誦咒，何以消信施？或修禪如宋土，則止諷誦亦可也。尊勝咒功德，消信施，見于其經。
夢窗國師夢中問答集云：唐土禪院，每朝粥後，唯誦大悲咒一遍耳，蓋坐禪為急務故。若誦楞嚴咒，名為楞嚴會，亦是近代始起，然但於夏中矣。每晚誦楞嚴咒，名放參者，日本始行。如唐土放參，別有規矩。建長寺本無日中諷經，弘安年中，有蒙古襲我之流言，日中始誦，以禱寧謐。自此為永式，遂成朝、中、暮三時勤行，雖非宗意，慣習既舊，後代長老不得停罷焉。雖然末世僧多懶惰，不勤禪坐，茍有此輩，則徒略諷誦無益，且當負彼重世法，好祈禳檀主之意，故禪院不可缺三時諷經。其回向意，專祈天下太平，檀信安穩耳矣。
拔隊和尚和泥合水云：教家未聞有誦經咒成佛道之理，況乎禪宗？若依看經成佛，則世尊用六年端坐為什麼？何禪錄載事三時勤行耶？原之日本弘安年中，有蒙古襲我之說，時官家令佛寺行祈禱，此為濫觴矣。山僧熟思，者般實非祈禱，卻是佛法王法衰替因緣也。其故何？謂若不為如此勤行，乃至俗學文筆費時日。直從出家本志，放下一切，單單以坐禪行道為專要，扶豎教外別傳宗猷，則應當佛法王法繁興，師檀同游戲解脫大海。然則諸神加擁護，天龍生欣悅，魔外悉屈伏矣。現當二世祈禱，何以加焉！
忠曰：朝午諷經，敕修亡僧章可以為證。晡時諷經，事苑文可以為證。然則中華亦有三時諷經，夢窗所議，蓋在日本以此為專行，不務坐禪乎。
忠曰：中華齋罷諷經，可在日中，見處。如日本日中諷經，正在齋前。
義堂日工集云：府君赴西芳精舍，臨齋，君就于僧堂聽眾僧誦金剛經，云：每寺如是乎？余曰：日本號日中諷經者，昔為外國敵來襲，建長寺始誦法華普門品。爾來每寺或誦金剛、法華、圓覺等經。今天龍、臨川等，則以南禪為準，等持則讀圓覺經。君信心增發，形於面貌。
舊說曰：早粥已過，午齋未及，在其中間諷經，故曰半齋諷經。又見處。
敕修清規達磨忌云：堂司行者覆來日半齋，各具威儀，散忌諷經。
舊說曰：祖師半齋諷經，亡者臨齋諷經。臨齋者，臨午齋之時也。又見處。
敕修清規開山歷代祖忌云：或鄉人，或江湖舉咒。解者曰：結緣諷經也。
覺苑大日經演密鈔云：梵語瞿醯，此云念誦。
忠曰：今禪林念誦，謂念十佛名也。三八日念誦，見處。
敕修清規念誦云：維那先離位，至門首向住持立，合掌念誦。上八、中八云云。下八云：白大眾：如來大師入般涅盤，至今大元重紀至元元年，已得二千二百八十四載。是日已過，命亦隨減，如少水魚，斯有何樂？眾等當勤精進，如救頭然，但念無常，慎勿放逸。伽藍土地護法護人，十方檀那增福增慧。為如上緣，念清凈法身十號云云。
忠竊按：下八念誦，本於西竺法。何以知之？中論吉藏疏云：外國只洹精舍銘，出在古涅盤經後，載之云：佛正法千年，像法千年，末法萬年。天竺朝夕眾中恒唱此事云：佛法若千年已過，佛法欲滅，老死至近，宜須精進。
每日念誦，於食時念之。大監小清規維那須知法曰：凡齋粥二時，僧堂念十佛云云。先出聲念，逐日小回向，滿堂聞回向聲，次大出聲念十佛名。多有維那不依唐僧說，堅執日本古例，不念小回向云云。
逐日回向如彼，文繁不錄。
傳燈錄甘贄行者章云：於南泉設粥云：請和尚念誦。南泉云：甘贄行者設粥，請大眾為貍奴白牯念摩訶般若波羅蜜。甘乃禮拜便出去，南泉卻到廚內打破鍋子。
舊說曰：凡十念之稱，可通一切佛號。然道安所制，食時十念，特稱為十念矣，即今十佛名也。十是存大數，實佛名不到十。或復除阿彌陁、大勢至，拘十句之數，非也。釋迦是穢土佛，文殊、普賢其弟子，而表理行；彌陁是凈土佛，觀音、勢至其弟子，而表悲智。此六名，凈穢相待而標舉，已取伴之觀音，豈可去主之彌陁耶？凡釋迦現穢國，教眾生厭此求彼；彌陁居凈邦，迎眾生接取不舍，此謂遣迎矣。而今之揀意亦在此，故彌陁、勢至不可除也。又彌勒是穢土東宮，觀音、勢至是凈土東宮也。若然，則可配于何位次？偶覽一書，彌勒次云極樂世界阿彌陁佛，又觀音次云大智勢至菩薩。吳克己所錄釋道安食時念三寶列次亦同此。
吳克己編釋門正統今本宗監述，多資彼。
釋門正統云：佛圖澄有弟子曰道安，令僧食時念佛，取法、報、見、未、攝攝及二土四大弟子為十聲，余為結句也。或者昧之，溺於數而缺其所念，過矣。
忠曰：法、報可知。見，現在釋迦。未，未來彌勒。二土，娑婆、極樂。四大弟子，彼土觀音、勢至，此土文殊、普賢也。攝攝者何？舊說曰：彌陁是攝取不舍之佛，故云攝也。次攝，總攝義，謂十方三世一切諸佛也。
東福云章慶和尚制十佛科圖，自述意曰：十佛名，古來諸祖未檢得本據，明國亦無明答者。予頃於道安法師傳得之，仍作科線如左。
總念稽首薄伽婆，圓滿修多羅，大乘菩薩眾，功德難思議。
忠曰：上三句，如次佛法僧。
忠曰：彌陁報身，科何為應身？謂勝應身也。復觀音補處乎樂土，
見觀音授記經。
則彌陁當入涅盤。入涅盤之佛，豈非應身耶？又文殊言大圣者，華嚴演義鈔云：言大圣者，即文殊也。不指其名，直言大圣。今山中稱念，但云大圣菩薩，即舉總稱，別指吉祥耳。
忠曰：山中者，謂五臺山也。
又曰：毘盧遮那，此云徧一切處。盧舍那，此云光明徧照，又翻凈滿。釋迦牟尼，此云能仁寂默。
翻譯集。
忠曰：律苑事規載佛名，十方三世一切諸佛下，加大小兩乘毘尼戒藏、一切法寶。大勢至菩薩下，加十方三世諸大菩薩、南山圣師菩薩、大智律師菩薩、西天此土傳法祖師、聲聞緣覺得道真僧，而無諸尊菩薩已下兩句。蓋以古來十佛名，無己宗祖名，所依法名為闕典矣。
又曰：永平清規赴粥飯法舉之，加大乘妙法蓮華經一句。古東福寺十佛名，岐陽和尚，勢至下加圣一國師。
忠曰：十佛名，每日粥飯二時唱之。道安云：令僧食時念佛。
已言食時，則粥時飯時應皆念也。
云：作五觀想念云：一、計功多少，量彼來處；二、忖己德行，全缺應供；三、防心離過，貪等為宗；四、正事良藥，為療形枯；五、為成道業故，應受此食。
忠曰：此全依釋氏要覽所載，而要覽不言出處。行事鈔對施興治篇云：約食時立觀，以開心道，略作五門，明了論如此分之。
行事鈔隨戒釋相篇云：食須觀門五別：一、計功多少，量彼來處；二、自忖己德行，全缺多減；三、防心顯過，不過三毒；四、正事良藥，取濟形苦；五、為成道業，世報非意。
又云：初，計功多少，量他來處。智論云：思惟此食，懇植耘除，收獲蹂治，舂磨洮沙，炊煮乃成，用功甚多。計一鉢之食，作夫流汗，集合量之，食少汗多，須臾變惡。我若貪心，當墮地獄，噉燒鐵丸，從地獄出，作諸畜生，償其宿債，或作豬狗，常噉糞除。故於食中，應生猒想。僧只云：告諸比丘，計此一粒米，用百功乃成，奪其妻子之分，求福故施，云何棄之？
二、自忖己身德行。毘尼母云：若不坐禪誦經，不營佛法僧事，受人信施，為施所墮。若無三業，知故而施，俱為施墮。比丘強飽食施主食，憍慢意，或自食己食，強飽過分，為施所墮，以其食亦從施主得故。何以故？佛長夜中，常嘆最後限食。
謂末後減口食。
施持戒者，能受能消；施持戒果報大，破戒果報少。
如是呵責，如上律文。
足食已，更強食者，不加色力，但增其患故，不應無度食。
三、防心離過。明了論疏云：律中說，出家人受食，先須觀食，後方得噉。凡食有三種，上食起貪，應離四事：一、喜樂過。貪著香味，身心安樂，縱情取適故；二、離食醉過。食竟身心力強，不計於他故；三、離求好顏色過。食畢樂於光悅勝常，不須此心；四、離求莊嚴身過。食者樂得充滿肥圓故。二者下食，便生嫌瞋，多墮餓鬼，永不見食。三者中膳，不分心眼，多起癡舍，死墮畜生中，作諸噉糞、樂糞等蟲。初貪重故，并入地獄，且略如此。反此三毒，成三善根，生三善道，謂無貪故生諸天。中、下二可知。
四、正事良藥。觀分二，為除故病，饑渴不治，交廢道業，不生新病，食飲減約，宿食消滅。又以二事為譬，初如油膏車，但得轉載，焉問油之美惡？二欲度險道，有子既死，饑窮餓急，便食子肉，必無貪味。
五、為成道業。觀三種：一、為令身久住故。欲界之身，必假摶食，若無，不得久住，道緣無托故；二、為相續壽命。假此報身假命，成法身慧命故；三、為修戒定慧，伏滅煩惱故。持世云：若不除我倒，此是外道，不聽受人一杯之水。佛藏亦爾。必厭我倒，於納衣麤食不應生著。
佛藏經云：舍利弗！乞食比丘乞食得已，心無染污，持所得食，從聚落出，在凈水邊可修道處，置食一面，洗腳而坐，以食著前，應生猒離想、不凈想、屎尿想、臭爛想、變吐想、涂瘡想、猒惡想、子肉想、臭果想、沈重想。又於身中，應生死想、青想、脹想、爛壞想。舍利弗！比丘應生如是想，以無貪著心，然後乃食。但以支身，除饑渴病，令得修道，應作是念：我食此食，破先苦惱，不生後苦，心得快樂，調適無患，身體輕便，行步安隱。又念：食此食已，我應當得須陀洹果、斯陀含果、阿那含果、阿羅漢果，無生法忍。
舍利弗！比丘如是食者，我聽乞食。舍利弗！若乞食比丘，於所得食，生貪味心，以為甘美，而作是念：我食此食，當得好色，氣力充盛。不作是念：我食此食，勤行圣道。如是比丘，我乃不聽受一飲水，何況飲食？舍利弗！若於食中，不見過惡，不見出道而便食者，寧自以手割股肉噉。何以故？我聽行者、得者受他供養，不聽余人。
經廣說行者、得者相大意，謂行道者、得道者。
忠曰：此經文中，有五觀中，後四觀意，第一觀依智度論意。又第二觀所謂德行，乃佛藏得者、行者也。德者，得也。
瑜伽師地論云：若飲食時，常當安住為療病想。
舊說曰：齋粥咒愿，前堂首座唱之。粥時咒愿云：粥有十利，饒益行人，果報無邊，究竟常樂。齋時咒愿云：三德六味，施佛及僧，法界有情，普同供養。
南本涅盤經云：其食甘美，有六種味：一苦、二醋、三甘、四辛、五咸、六淡。復有三德：一者輕輭；二者凈潔；三者如法。
粥十利，見。
增壹阿含經云：世尊告諸比丘：咒愿有六德，施主檀越成就三法：信根成就，戒德成就，聞成就。施物復成三法：物色成就，味成就，香成就。
忠曰：物色、味、香是咒愿六德中三法，亦可稱三德。
禪苑清規赴粥飯云：十聲佛罷，良久，打槌一下，首座施食。粥云：粥有十利，饒益行人，果報生天，究竟常樂。又云：粥是大良藥，能除饑渴，消施受，獲清涼，共成無上道。齋云：三德六味，施佛及僧，法界人天，普同供養。饡飯云：施者、受者俱獲五常，色力命安，得無礙辯。已上竝引聲高喝也。
南禪規式云：僧堂粥齋咒愿，第一座唱之。若闕，則書記或藏主代之。後堂首座必不得代之，在後堂故。
釋氏要覽云：十誦律云：佛言：應為施主種種贊嘆咒愿，若上座不能，即次座能者作。
舊說曰：凡吃食，每三口咒愿，此名三口咒愿。蓋為防雜念，然機劣不堪，故但於初三口而已。
釋氏要覽云：摩德伽論云：若得食時，口口作念，凡食限三匙為一口。第一匙，默云：愿斷一切惡；第二匙云：愿修一切善；第三匙云：所修善根，回向眾生，普共成佛。
準論，須口口作念，若省繁，但初口三匙，總念亦得。
僧史略云：西域上座，凡赴請，咒愿曰：二足常安，四足亦安，一切時中皆吉祥等。以悅可檀越之心也。
忠曰：一切事緣，皆可咒愿，如華嚴凈行品。又法苑珠林受請篇、行事鈔訃請設則篇廣明咒愿，無住和尚雜談集亦詳說。
食時咒愿曰唱食，謂唱食之咒愿也。或作喝食，非也。
喝食，見。
敕修清規維那云：俟首座唱食，至第三句將畢，轉身退至立僧板頭立。
備用清規維那云：首座唱食，至有無字，朝龕轉身，退立板頭。
敕修清規後堂首座云：如缺前堂，住持別日上堂白眾，請轉前板插單唱食。又云：齋粥二時，僧堂內開鉢、念佛、唱食、遍食、施財、白眾，皆鳴之。
唱食又名施食，與施餓鬼食不同。
施餓鬼食，見。
禪苑清規云：首座施食，粥云：粥有十利云云。齋云：三德六味云云。施食訖，行者喝食入。
詳處。
傳燈錄睦州刺史陳操章云：一日齋僧，自行食次，曰：上座施食。上座曰：三德六味。陳曰：錯。上座無對。
禪苑清規赴粥飯云：維那打槌一下，首座施財，喝云：財法二施，等無差別。檀波羅蜜，具足圓滿。庫頭或維那次第行嚫，輕手放僧前單上，意在恭敬。眾僧合掌受嚫，不得眼覷，及不得將嚫錢擲被位作聲，齋畢收之。
敕修清規維那云：若施主齋僧行，徧食椎後，從圣僧後轉左邊，朝首座問訊，復鳴椎一下而出，為請施財也。
資持記云：達嚫，梵言，此翻財施。世謂以財襯食，故名嚫者，不識華梵；又召說法為施財者，并非。
詳處。
聯燈會要甘贄行者章云：甘到南泉設粥，時黃檗為第一座，甘云：請施財。檗云：財法二施，等無差別。甘舁錢出去，須臾復云：請施財。檗復云：財法二施，等無差別。甘便行錢。
釋氏資監云：梁武帝妃郗氏，有三女。帝為雍州刺史，而妃薨。其性酷妒，至是化為巨虵入于後宮，通夢于帝，求功德拯拔離苦。帝閱大藏，制慈悲懺法，請僧禮佛懺罪。尋化為天人，於空中謝帝，功德已得生天。帝畢世不復議立后。
南史云：武德郗皇后，諱徽，齊建元末，嬪于武帝。及武帝為雍州刺史，殂于襄陽官舍，年三十二。及武帝踐祚，追崇為皇后，諡曰德。后酷妒忌，及終，化為龍，入于後宮，通夢於帝。或見形，光彩照灼。帝體將不安，龍輒激水騰涌。於露井上為殿，衣服委積，常置銀鹿盧金瓶灌百味以祀之。故帝卒不置后。
歷代三寶紀大隋錄云：文帝開皇元年七月，制曰：伏惟太祖武元皇帝，閑關二代，造我帝基，追仰神猷，事冥真寂，思欲崇樹寶剎，經始伽藍，增長福因，微副幽旨。其襄陽隋郡、江陵晉陽，并宜立寺一所，建碑頌德，庶使莊嚴寶坊，比虛空而不壞；導揚茂實，同天地以久長。所以每年至國忌日，廢務設齋，造像行道，八關懺悔，奉資神靈。
忠曰：懺悔法追薦先亡，梁隋時已見焉。
神僧傳云：悟達國師知玄，與一僧邂逅京師。時僧患迦摩羅疾，人莫知其異也，皆厭惡之，知玄視候無倦色。後別，僧謂知玄曰：子後有難，可往西蜀彭州荼隴山相尋，有二松為志。後知玄居安國寺，懿宗親臨法席，賜沈香為座，恩渥甚厚。忽膝生人面瘡，眉目口齒俱備，每以飲食餧之，則開口吞啖，與人無異。求醫莫效，因憶舊言，乃入山相尋，見二松於煙云間，信所約不誣，即趨其處。佛寺煥儼，僧立于山陰，顧接甚歡。天晚止宿，知玄以所苦告之，曰：無傷也，山有泉，且濯之即愈。
黎明，童子引至泉所，方掬水間，瘡忽人語曰：未可洗！公曾讀西漢書不？曰：曾讀。既曾讀之，寧不知袁盎殺晁錯乎？公即袁盎，吾晁錯也。錯腰斬東市，其冤何如哉？累世求報於公，而公十世為僧，戒律精嚴，報不得其便。今汝受賜過奢，名利心起，故能害之。蒙迦諾迦尊者洗我以三昧法水，自此不復為冤矣！時知玄魂不住體，急掬水洗之，其痛徹髓，絕而復蘇，其瘡亦旋愈。回顧寺宇，莽不復見。因卓庵其處，遂成大寺。知玄感其異，思積世之冤冤，非遇圣賢，何由得釋？因述懺法三卷，蓋取三昧水洗冤業之義，名曰水懺。
釋氏稽古略云：匡宗大德，諱知玄，姓陳氏。咸通四年，制署號悟達國師，總教門事。十二年五月，帝幸安國寺，賜師沈香裝飾寶座，高二丈余，珍麗絕甚。僖宗中和二年，駕幸蜀，避黃巢至成都，遣御史郭遵齎璽書，召師赴行在。次年，師自成都行宮辭，還九隴山。一珠隆起于左股，楚甚，是曰人面瘡。遇異僧，引水洗瘡，知為晁錯、袁盎冤對也。今之水懺三卷者，緣起於師也。師亦自知時謝，右脅安然而逝。師三學洞貫，名蓋一時，世稱陳菩薩。
六學僧傳隋智顗傳云：永陽王伯智，出撫吳興，就山受戒，且建方等懺法七日夜，在郡晝治事，夜習觀。顗一日謂門人智越曰：吾欲勸王修福禳災。越以為王已勤於進道，若更有所言，不知者以為佞也，乃止。俄王出獵，墮馬幾絕。顗為率眾作觀音懺法，因而起凭幾坐，見僧擎罏進慰問王。時王流汗，未知所答，僧乃繞王一帀，痛遂止。
續高僧傳載，今愛文簡明，故引六學。
清拙澄禪師圓覺錄：上堂云：元正五日，或演唐音，修禮圓通懺法而作佛事。或出日本音，唱念法華懺法而作佛事。又：鐵庵和尚七周忌，陞座云：賢弟子！出家、在家同心竭力修建報恩佛事，看讀五部大乘尊經，修禮圓通懺法。
愚中及禪師年譜云：歷應四年秋，發博多，冬到明州。舩中水盡數日，師與同志修圓通懺摩法，以祈雨水。密云忽布，大雨滂注，舩中數百人飲之得活。
臥云日件錄云：誠中住相國，時林光院某為衣鉢侍者。一日，勝定相公來聽懺法於方丈，及懺悔文畢，俄起到茶堂召林光某曰：長老不唱懺雪罪愆，增延福壽之語耶？明日懺法，宜唱之。蓋等為法界之等字下，有此八字，或唱或否，相公試來聽。果不唱，故告之而已。相公以叢林為念，至細鎖如此。
臥云日件錄云：寶德二年庚午九月，天龍寺夢窗國師一百年忌，修轉經會。曰廿九日早晨，聞轉經鐘，眾集云居，伶人作舞，六長老鳴鐃，一長老唱摩訶般若波羅蜜多。景南引眾行道，眾各手把一卷經，自云居出天龍總門，到三會院。院內及臨川諸堂、諸廊行道旋繞，無不到處，卻出經舊路，復到云居門外，導師未及一帀，而行道才畢。
傳燈錄薦福弘辯禪師章云：唐宣宗問曰：禪師既會祖意，還禮佛轉經否？對曰：沙門釋子禮佛轉經，蓋是住持常法，有四報焉。然依佛戒修身，參尋知識，漸修梵行，履踐如來所行之迹。
碧巖錄云：古人道：手不執經卷，常轉如是經。
法華經玄義云：如此解字，手不執卷，常是讀經；口無言聲，遍誦眾典。
忠曰：轉讀大藏經也。蓋轉藏與看藏不同。看者，每行閱過，自首徹尾；轉者，唯讀每卷初中後數行而已。
初七行，中五行，後三行。
敕修清規旦望藏殿祝贊云：旦望，古來轉藏祝壽，今則必先侵晨登殿，御座前祝贊，於禮為恭。
北磵續集云：圓覺會首求頌。頌曰：大圓覺海勝伽藍，七佛之師首發譚，引得上乘菩薩子，大光明藏作同參。
無門開禪師錄圓覺會頌云：十二獃郎欲決疑，瞿曇嚼飯餧嬰兒。若教知有衲僧事，終不人前鼓口皮。
曹源生禪師錄散華嚴會上堂云：一多相入，理事圓融。一門通貫一切門，一法徧含一切法云云。
大慧杲和尚年譜云：孝宗隆興元年，師七十五歲。
時住徑山。
出衣盂，命闔山清眾閱華嚴經七百余部，用祝兩宮圣壽，保國康民。
竺仙仙禪師南禪錄左武衛將軍源公為乃母二品太夫人請普說云：左武衛將軍為二品太夫人真歸以來，不知已作多少功德了也。今當五七之辰，只於昨日一日之間，命諸山僧眾同時看誦妙法蓮華經一千部。
義堂日工集云：康歷三年二月四日，率眾就于上府，真讀大般若，祈禱府君疱瘡平安。
忠曰：轉讀法，見處。轉讀般若，見蘇悉地經。
蘇悉地羯羅經成就具支法品云：猶不成者，當作此法，決定成就。所謂乞食精勤念誦，發大恭敬，巡八圣跡，禮拜行道，或復轉讀大般若經七遍，或一百遍。
梁高僧傳慧皎論云：天竺方俗，凡是歌詠法言皆稱為唄。至於此土，詠經則稱為轉讀，歌贊則號為梵音。
敕修清規圣節云：如官員入山拈香，鳴鐘集眾，諷無量壽咒，舉藥師號。
義堂日工集云：康歷二年時住建仁。
五月十三日，府君入山，入佛殿，炷香三拜。余送歸特榻，乃燒香，歸知事班首與官榻對立。行者鳴磬，真珠西堂舉唱藥師如來，侑藝、正仁二僧和之。維那舉大悲咒，余炷香三拜。回向畢，余引君入方丈而點心。
臥云日件錄云：普明國師住南禪日，以藥師如來聲明廢絕及五十年，欲復興立，擇山中能音者五十人習之，皆不稱國師意。時誠中為書狀勤舊，在方丈，國師命之，一唱得其妙，遂與梅靖、梅隱同唱之。
如如居士錄：藏眼語云：清辰請念四佛圣號。注：南無阿彌陁佛、南無觀世音菩薩、南無大勢至菩薩、南無大海眾菩薩。
敕修清規尊宿遷化起龕云：山門維那向內合掌中立，舉往生咒或四圣號，大眾齊念。又：白贊云：仰憑尊眾念南無阿彌陁佛一百聲，觀世音菩薩、大勢至菩薩、清凈大海眾菩薩各十聲。解者曰：清凈大海眾者，總舉西方凈土諸菩薩也。
忠曰：祝圣回向，略三寶，有金剛無量壽佛。無量壽者，阿彌陁飜名。蓋今祝天子壽考，故特舉此佛名，以充佛寶焉。金剛者，堅固義，所以禱皇基鞏固也。又有佛說一切如來金剛壽命陁羅尼經，不空譯。今祝圣回向，無量壽上蒙金剛二字，或取此等文乎。
忠曰：祝圣回向，有仁王菩薩摩訶薩，蓋非定有一人所名。經有仁王護國般若，今略三寶，取之充僧寶矣。又祝圣，所以竊對配今上也。
仁王護國般若經吉藏疏云：施恩布德，故名為仁；統化自在，故名為王。護國者，仁王是能護，國土是所護，由仁王如法治道，萬民適樂，國土安穩。若仁王望般若，般若是能護，由持般若故，仁王安穩。由人柄法，仁王是能護，般若是所護。今仁王般若皆是能護，國土是所護。又云：略簡仁王波若位地，名字不同。仁王者，依瓔珞經云有十四王：一、粟散王，十善下品；二、習種菩薩銅輪王；三、性種菩薩銀輪王；四、道種菩薩金輪王，亦名轉輪王；五、初地菩薩四天王；六、二地菩薩忉利天王；七、三地菩薩琰魔天王；八、四地菩薩兜率天王；九、五地菩薩化樂天王；十、六地菩薩他化自在天王；十一、七地菩薩初禪王；十二、八地菩薩二禪王；十三、九地菩薩三禪王；十四、十地菩薩四禪王。今言仁王者，即是十善下品粟散王，十四王內最下品也。
敕修清規佛降誕云：維那宣疏畢，舉唱浴佛偈云：我今灌沐諸如來，凈智莊嚴功德聚，五濁眾生令離垢，同證如來凈法身。行道浴佛。
忠曰：偈出浴像功德經，唐寶思惟譯，有一卷。瑩山清規浴佛偈云：稽首大圣薄伽梵，天上天下兩足尊，我等今以功德水，灌浴如來凈法身。
未考出何典，洞家諸剎唱此偈。
佛說浴像功德經云：清凈慧菩薩白佛言：世尊！若佛在世及滅度後，未來世中，諸眾生等，云何浴像？佛言：不作執空有想，於諸善品，心懷渴仰，不生疲厭。何以故？為成就如來法報身故，我今為汝說浴像法，諸供養中最為殊勝。應以牛頭栴檀、紫檀、多摩羅香、甘松、芎藭、白檀、郁金、龍腦、沈香、麝香、丁香，如是等妙香，隨所得者，以為湯水，置凈器中。先作方壇，敷妙床座，於上置佛，以諸香水次第浴之。用諸香水訖，復以凈水淋洗。其浴像者，各取少許洗像水，置自頭上，初於像上下水時，應誦以偈：我今灌沐諸如來，凈智功德莊嚴聚，五濁眾生令離垢，愿證如來凈法身。
忠曰：凡諷經前，奉請佛菩薩，此為啟請。
敕修清規楞嚴會云：白佛宣疏畢，楞嚴頭喝，楞嚴眾和。
忠曰：喝楞嚴者，即啟請也，謂楞嚴會上諸菩薩之梵音是也。備用清規作佛菩薩。
備用清規楞嚴會云：楞嚴頭喝楞嚴會上佛菩薩三聲，眾和。
東漸清規楞嚴會云：維那歸位，向佛宣疏畢，行者鳴磬，楞嚴頭舉啟請，眾和。
忠曰：瑩山清規作啟唱，訛矣。
忠曰：楞嚴會啟請後，咒前念楞嚴經文。
敕修清規楞嚴會云：楞嚴頭喝楞嚴，眾和畢，仍作梵音。唱念經首序引畢，方舉咒。
備用清規楞嚴會云：楞嚴頭喝楞嚴會上佛菩薩三聲，眾和了，起爾時世尊云，舉咒諷畢。
忠曰：爾時世尊，即楞嚴經咒前文，所謂經首序引也。瑩山、東漸并名為佛母，無義，如下辨。
序引文云：爾時，世尊從肉髻中涌百寶光，光中涌出千葉寶蓮，有化如來坐寶華中，頂放十道百寶光明，一一光明，皆徧示現十恒河沙金剛密迹，擎山持杵徧虛空界。大眾仰觀，畏愛兼抱，求佛哀佑，一心聽佛無見頂相放光如來宣說神咒。
忠曰：七月十三日，楞嚴會滿散，誦楞嚴經咒後文，此為結咒心。
敕修清規楞嚴會云：至七月十三日，滿散禮同，但楞嚴頭唱念咒尾之末章，維那回向而散。
備用清規楞嚴會云：滿散，楞嚴頭須結咒心，維那宣疏，禮與啟建同。
忠曰：結咒心者，所謂咒尾末章也。瑩山、東漸并名為佛母，無義，如下辨。
咒心文云：阿難！是佛頂光聚悉怛多般怛羅秘密伽陀微妙章句，出生十方一切諸佛，十方如來因此咒心得成無上正徧知覺；十方如來執此咒心降伏諸魔，制諸外道；十方如來秉此咒心坐寶蓮華，應微塵國；乃至十方如來傳此咒心，於滅度後，付佛法事，究竟住持，嚴凈戒律，悉得清凈。
忠曰：乃至字，越卻經文貳伯字。瑩山清規所載如此。
忠曰：楞嚴咒尾，唱念摩訶般若波羅蜜是也。
敕修清規楞嚴會云：咒畢，喝摩訶，眾和畢，維那回向。
敕修清規旦望藏殿祝贊云：鳴鐘集眾往藏殿，維那舉云：摩訶般若波羅蜜多。
回向云：繞旋行道，稱念摩訶佛母圣號云云。
大品般若經云：佛告須菩提：般若波羅蜜是諸佛母，般若波羅蜜能示世間相。
何以故？是般若波羅蜜出生諸佛。又云：須菩提白佛言：云何諸佛從般若波羅蜜生？云何諸佛說世間相？佛告須菩提：是深般若波羅蜜中，生佛十力，乃至十八不共法，一切種智。須菩提！得是諸法因緣，故名為佛。
仁王般若經云：佛告大王：般若波羅蜜，應說應受，是諸佛母、諸菩薩母神通生處。
智度論云：般若波羅蜜是諸佛母。父母之中，母功最重，是故佛以般若為母，般舟三昧為父。
忠曰：敕修清規念摩訶般若畢，回向言念摩訶佛母，則佛母是稱般若波羅蜜明白也。然東漸清規、瑩山清規等，指楞嚴咒前序引、咒後、咒心，皆名為佛母，且有何憑據？備用但言起爾時世尊，又言結咒心為經有咒心語也。敕修但言經首序引，咒尾末章始無名佛母。予謂楞嚴咒尾唱咒心，次喝摩訶。摩訶是佛母，謬和咒心為佛母也，是猶可辨，至經序引稱佛母，則都失義。蓋咒尾楞嚴文謬稱佛母，以謂楞嚴文在前後者，皆是佛母也，其謬有如此者。猶如楞嚴會上諸菩薩是啟請語，而咒後摩訶般若亦稱後啟請也。試點撿摩訶般若有何啟請義？又咒尾理可奉送，卻復啟請，有何事？豈非愚昧可笑者耶？
初開法事之場也。
敕修清規圣節云：預於某月某日啟建金剛無量壽道場一月日，逐日輪僧上殿，披閱金文，今辰開啟。
忠曰：凡建會行法事畢，臨散場諷誦曰滿散。見處。
忠曰：轉大藏或某經畢，修滿散佛事也。
真凈文禪師錄檀越散藏經請上堂云：奉佛至孝四郎及孝眷等，為先考二郎終七追薦，乃請真如、圣壽二禪眾開轉大藏經一遍，供僧一千員。斯晨闔郭齋，以用表懺云云。
應庵華禪師錄：檀越散藏經請小參云云。
修忌法事滿散也。
敕修清規達磨忌云：堂司行者報眾，掛誦經牌，當晚諷經并覆來日半齋，各具威儀，散忌諷經。
敕修清規楞嚴會云：每日粥罷，
集眾諷咒畢，楞嚴頭舉普回向偈，大眾同聲念。
普回向偈，敕修清規載。備用云：普回向偈，真歇和尚自制。
見處。
忠曰：諷誦之後愿文，以所修善業，回向所愿事也。
敕修清規圣節云：維那舉楞嚴咒，回向。
摩訶止觀云：回向者，回眾善向菩提。一切賢圣，功德廣大，我今隨喜，福亦廣大。眾生無善，我以善施；施眾生已，正回向菩提。如回聲入角，響聞則遠，回向為大利。
知禮修懺要旨云：修回向者，所謂回事向理，回自向他，回因向果。初回事向理者，元由理具，方有事用，一切修證，不出理性，眾生強執，計是有為，今回此心，向於實際。回自向他者，昔迷理徧，凡所修善，莊嚴自身及己眷屬，今順本性，回向眾生。回因向果者，一毫善種，三業熏修，不趣二乘，寧滯三有？修既順性，則成緣了二因，因必顯真，同歸究竟三德，是名回因向果。此三種回向，一切菩薩共修，是故行人依此回向。
華嚴經十回向品疏云：回者，轉也。向者，趣也。轉自萬行，趣向三處，故名回向。三處，謂眾生、菩提及以實際。上二皆隨相，實際即離相。
疏更開三為十，會十歸三，今恐繁不錄。
忠曰：菩提與實際，見在回向文。其眾生者，所謂四恩總報，三有徧資，法界有情，同圓種智是也。又華嚴出現品疏云：真如語其體，法界生法所依，實際是窮事至實。
敕修清規圣節云：維那白佛宣疏。
詳處。
凡祈禱三佛、二祖忌，皆有宣疏。
又見處、處。
忠曰：疏及回向首嘆佛語，言白佛。白者，表白義。
敕修清規圣節云：維那白佛宣疏。又云：維那舉楞嚴咒畢，白佛回向。又云：維那白佛云：一月在天，影涵眾水。一佛出世，各坐一華，白毫舒而三界明，甘露灑而四生潤。
忠曰：同白佛。或儷語一聯，或四句偈，嘆佛功德也。祝圣回向首，巍巍金相，堂堂覺皇是也。
敕修清規景命四齋日祝贊云：維那舉楞嚴咒，唱藥師號，嘆佛畢，回向。
續酉陽雜俎云：平康坊菩提寺，李右座林甫，每至生日，常轉請此寺僧就宅設齋。有僧乙嘗嘆佛，施鞍一具，賣之，材直七萬。又僧廣有聲名，口經數年，次當嘆佛，因極祝右座功德，冀獲厚。齋畢，簾下出彩篚，香羅帕籍一物，如朽釘，長數寸。僧歸失望，遂攜至西市，示於商胡，驚曰：此寶骨也，直一千萬。
忠曰：依此，嘆佛之目，來尚矣。
嘆佛又言贊佛。
敕修清規病僧念誦云：排列香燭、佛像，念誦贊佛云：水澄秋月現，懇禱福田生，惟有佛菩提，是真歸仗處。
嘆佛或名白贊。
敕修清規病僧念誦云：如病重，為十念阿彌陁佛。念時先白贊云：阿彌陁佛真金色，相好端嚴無等倫。白毫宛轉五須彌，紺目澄清四大海。光中化佛無數億，化菩薩眾亦無邊。四十八愿度眾生，九品咸令登彼岸。
祖師忌回向文首唱儷語或偈文，言白真。
備用清規達磨祖師忌云：維那白真宣疏。
即白真也。
舊說曰：祖師回向首語言嘆真，謂寶明空海，湛死生漩澓之波是也。
舊說曰：亡俗回向首語言嘆靈，凈極光通達，寂照含虛空是也。
忠曰：嘆佛、嘆真，其義自存矣。如亡俗，則不可例佛祖以嘆其德也。唯修善憑佛德，而拔濟其靈耳，何用嘆靈德？故如施食法回向首語曰：佛身充滿於法界，普現一切群生前。豈是嘆亡靈德者哉？故予謂嘆靈之目，杜撰也。
敕修清規旦望藏殿祝贊：回向云：大圓照中，有華藏海，功超造化，道絕名言，三光電卷而實相涵，六合雷奔而湛然寂。
解者曰：此是嘆經也。
舊說曰：凡回向之尾，必有十方三世等語，此名略三寶。謂十方三世一切諸佛是佛寶，諸尊菩薩摩訶薩是僧寶，摩訶般若波羅蜜是法寶也。其鳴磬法：十方一下，諸尊一下，摩訶般若一下，分三寶也。如祝圣回向，金剛無量壽佛乃佛寶，仁王菩薩摩訶薩乃僧寶，摩訶般若波羅蜜乃法寶也。鳴磬法，準前可知。
忠曰：稱號諷演，流暢其聲，此曰聲明。瑜伽論說五明曰：內明處、醫方明處、因明處、聲明處、工業明處。
佛家聲明亦彼攝也。傳燈錄：聲明三藏，善別音聲。
此辨五音，亦是五明學流類。
瑜伽師地論說：聲明中分六相。第一法施設建立曰，謂名身、句身、文身，及五德相應聲：一、不鄙陋；二、輕易；三、雄朗；四、相應；五、義善。
忠曰：所謂五德，亦可用梵音聲明。阿含五聲，稍同此。
釋氏要覽云：梵音，梵云唄匿，華言止斷也。由是外事已止已斷，爾時寂靜，任為法事。又云諸天聞唄，心則歡喜，故須作之。十誦云：比丘跋提，於唄聲中第一。長阿含經云：其梵聲有五種：一、其音正直；二、和雅；三、清徹；四、深滿；五、周遍遠聞。法苑云：夫唄者，贊詠之音也，當使清而不弱，雄而不猛，流而不越，凝而不滯，遠聽則汪洋以峻雅，近屬則從容以和肅，此其大致也。昔魏陳思王曹子建游魚山，忽聞空中梵天之音，清響哀婉，其聲動心，獨聽良久，乃摹其節，寫為梵唄，撰文制音，傳為後式，梵音茲為始也。
宋劉敬叔異苑云：陳思王曹植，字子建，嘗登魚山，臨東阿，忽聞巖岫有誦經聲，清通深亮，遠谷流響，肅然有靈氣，不覺斂衿只敬，便有終焉之志，即效而則之。今之梵唱，皆植依擬所造。一云陳思王游山，忽聞空誦經聲，清遠遒亮，解音者，則而寫之為神仙聲，道士效之，作步虛聲也。
法華文句疏引梁宣驗記。
行事鈔說戒正儀篇云：彼說戒者坐已，維那打靜，小者供養，梵唄作之。若準律文，唄匿如法。出要律儀云：如此郁鞞國語，翻為止斷也，又云止息。由是外緣已止已斷，爾時寂靜，任為法事也。
玄應經音義云：唄匿，蒲芥切，梵言婆師，此言贊嘆。言唄匿者，疑訛也。婆音薄賀切。
又高僧傳，慧皎詳論天竺此土歌贊梵唄。
毘尼母論云：佛告諸比丘：聽汝等唄。唄者，言說之辭，佛雖聽言說，未知說何等法，復諮問世尊，佛言：從修多羅，乃至優波提舍，隨意所說。
佛聽諸比丘引經中要言妙辭，直顯其義。
梵唄亦稱梵放。
文字禪：雨後得無象新詩，次韻落句云：入門庭院度飛螢，梵放哀聲滿深殿。
又潭州開福轉輪藏靈驗記云：寶坊精舍，樓觀追逐，煙云蔽虧，梵放酬酢，如錢塘之西湖，伊洛之嵩少。
無文印送西苑徑上人詩云：西苑寶峰麓，占地寬一弓，梵放殷青冥，與峰相長雄云云。
杜工部詩集大云寺贊公房詩云：梵放時出寺，鐘殘仍殷床。千家注：洙曰：梵放，蓋佛事至梵音，必唱而誦之。
敕修清規大夜念誦云：知客平舉楞嚴咒。
解者曰：送亡，維那不舉啟請，直舉南無薩怛他，曰平舉。以不舉啟請，亦不舉摩訶梵，蓋恐妨諸方人結緣諷經也。
東漸清規送亡式云：維那平舉楞嚴咒，不啟請，曰平舉。
忠曰：宣讀咒愿，凡表顯事，以白告眾，此謂表白。
慈受深禪師慧林錄：拈疏云：卻請表白宣過。
僧史略云：唱導者，始則西域上座凡赴請，咒愿曰：二足常安，四足亦安，一切時中皆吉祥等。以悅可檀越之心也。舍利弗多辯才，曾作上座，贊導頗佳，白衣大歡喜，此為表白之椎輪也。
碧巖錄云：世尊一日陞座，文殊白槌云：諦觀法王法，法王法如是。世尊便下座。
廣燈錄金沙禪師章曰：開堂，有僧問：昔日梵王親請佛，迦葉白槌事若何？師云：從古至今。進云：恁麼即徧天徧地也。師云：收。
舊說曰：凡鳴椎白事，皆是白椎耳。然禪林獨於開堂稱白椎，乃鳴椎一下，息靜群喧，方白眾，發法筵云云語也。或謂為肅眾，聽長老說法也。
忠曰：後說非也。
敕修清規開堂祝壽云：預請諸山一人白椎。又云：諸山上首出白椎，鳴椎一下，云：法筵龍象眾，當觀第一義。
結座，白椎人復鳴椎一下，白云：諦觀法王法，法王法如是。
楊岐會禪師海會錄：開堂云：凈行大師白槌云：法筵龍象眾，當觀第一義。
無結座白槌。
五祖演禪師四面錄：開堂云：龍門和尚白槌云：法筵龍象眾云云。
無結座白槌。
大慧杲禪師育王錄云：於明州報恩光孝禪寺開堂，天童和尚白槌云：法筵龍象眾云云。拈提畢，天童和尚再白槌云：諦觀法王法，法王法如是。師召大眾云：記取天童和尚語。便下座。
祖庭事苑云：白椎，世尊律儀，欲辨佛事，必先秉白，為穆眾之法也。今宗門白椎，必命知法尊宿以當其任。長老才據座已，而秉白云：法筵龍象眾，當觀第一義。長老觀機，法會酬唱既終，復秉白曰：諦觀法王法，法王法如是。此蓋先德之真規，皆不失佛意。且見叢林多舉世尊升座，文殊白椎。或謂徧閱藏乘，不見其緣。然秉白儀范，既出圣制，復何區區求文殊之說，以恣無益之論耶？
忠曰：事苑以秉白為義，可知白者告事也，猶言謹白大眾也。舊說：白，明白也，鳴椎令眾明白知其事。
此義固不足取也。
品字箋云：今以下告上曰稟白，同輩述事陳義亦曰白。又梵言羯磨，此云作白。言受戒三番，每月自白其所犯。作白者，令其白也。
翻譯名義集云：律云：若作羯磨，不如白法作白，不如羯磨法作羯磨。如是漸漸令戒毀壞，以滅正法，隨順文句，勿令增減。
已下略錄維那白槌于開堂說法者，蓋闕尊宿當任人故如是乎。
傳燈錄法燈泰欽禪師章云：師住金陵龍光院，上堂，陞座，維那白椎云：法筵龍象眾云云。又云：江南國主請入居報恩，署號攝眾。師上堂謂眾曰：此日奉命令住持當院，為眾演法。適來見維那白槌了，多少好令教當觀第一義。且作麼生是第一義？又云：師初上堂陞座，維那白槌曰：法筵龍象眾云云。
廣燈錄興教守芝禪師章云：師才升座，僧正宣疏畢，維那白槌云：法筵龍象眾云云。
又、。
汾陽無德禪師錄云：師初開堂，讀疏罷，維那白槌云：法筵龍象眾云云。
雪竇顯禪師開堂錄云：僧正宣疏了，維那白槌云：法筵龍象眾云云。
云峰悅禪師翠巖錄云：師在上藍開堂，跏趺而坐。維那白槌云：法筵龍象眾云云。
已下略錄開堂外，維那白槌。
傳燈錄華嚴休靜禪師章云：師曾在樂普作維那，白槌普請曰：上間搬柴，下間鋤地。時第一座問：圣僧作麼生？師曰：當堂不正坐，不赴兩頭機。
禪苑清規掛搭云：參頭曲躬近前云：久響和尚道價，此日獲奉尊顏，下情不任喜躍之至。退身依位，又一展云：某寒暄，伏惟和尚尊體起居萬福！注：正月孟春猶寒，二月仲春漸暄，三月季春極暄，四月孟夏漸熱，五月仲夏毒熱，六月季夏極熱，七月孟秋猶熱，八月仲秋漸涼，九月季秋霜冷，十月孟冬漸寒，十一月仲冬嚴寒，十二月季冬極寒。
忠曰：某寒暄處，隨時以此語也。
敕修清規告香云：即日時令謹時，共惟堂頭和尚尊候起居萬福。
忠曰：謹時語通十二月，時令處可用孟春、孟夏等也。如結制禮儀中，云即日孟夏謹時。
翰墨大全通敘時令警語部：正月單句類云：孟春謹時、春謹孟月、孟春猶寒、孟春漸暄等。二月單句類云：仲春謹時、春謹仲月、仲春猶寒、春半漸暄等。三月單句類云：季春謹時、春謹季月、季春極暖等。四月云：孟夏謹時、孟夏謹月、孟夏漸熱、首夏清和等。五月云：仲夏謹時、仲夏謹月、炎景方中等。六月云：季夏謹時、季夏謹月、季夏極熱、朱夏告闌。七月云：孟秋謹時、孟秋謹月、開秋兆涼等。八月云：仲秋謹時、仲秋漸涼、素景適中等。九月云：季秋謹時、季秋謹月、三秋向杪等。十月云：孟冬謹時、孟冬謹月、小春暄妍、初冬薄寒等。十一月云：仲冬謹時、冬謹仲月、冬半寒隆、仲冬嚴寒等。十二月云：季冬謹時、季冬謹月、冬晚極寒等。